# <wca-title>Wytyczne WCA

<version>Wersja: Styczeń 1, 2024


## Notatki

### Regulamin WCA

Wytyczne WCA dopełniają [Regulamin WCA](regulations:top). Jeśli chcesz dowiedzieć się więcej, sprawdź Regulamin WCA.

### Numeracja

Wytyczne są numerowane odpowiednio do punktów regulaminu, które uzupełniają. Zauważ że wiele wytycznych może dotyczyć tego samego punktu Regulaminu, oraz, że niektóre wytyczne nawiązują do punktów regulaminu, które już nie istnieją.

### Etykiety

Żeby wytyczna była bardziej dokładna, każda z nich ma przypisaną jedną z etykiet. Zauważ że etykieta powinna być traktowana jako informacja dodatkowa, a nie jako deskrypcja ważności danej wytycznej.

- <label>[DODATEK] Informacja dodatkowa dla punktu regulaminu.
- <label>[WYJAŚNIENIE] Informacja adresująca możliwe pytania na temat zapisu w regulaminie.
- <label>[WYTŁUMACZENIE] Informacja wyjaśniająca cel zapisu.
- <label>[REKOMENDACJA] Coś co nie jest ściśle wymagane, ale powinno być przestrzegane jeśli jest to możliwe.
- <label>[PRZYPOMNIENIE] Informacje, które mogą być uwzględnione w innych punktach/wytycznych, ale których znaczenie warto ponownie podkreślić.
- <label>[PRZYKŁAD] Przykład aplikowania danego punktu regulaminu.


## <contents> [Zawartość](guidelines:contents)

<table-of-contents>


## <article-1><officials><officials> Artykuł 1: Osoby Funkcyjne

- 1c+) [WYJAŚNIENIE] Jeśli jest wiele osób wyznaczonych do pełnienia funkcji Delegata WCA podczas zawodów, „Delegat WCA” dotyczy dowolnego z nich. „Delegat WCA” odnosi się również do każdego kto został wybrany przez Delegata WCA do pełnienia obowiązków Delegata WCA podczas zawodów.
- 1c++) [WYJAŚNIENIE] Delegat WCA może brać udział w zawodach WCA nie będąc wyznaczonym do pełnienia funkcji Delegata WCA w trakcie danych zawodów. „Delegat WCA” nie odnosi się do danego delegata, chyba że został wyznaczony do pełnienia obowiązków delegata przez Delegata WCA wyznaczonego do danych zawodów (zob. [Wytyczną 1c+](guidelines:guideline:1c+)).
- 1h+) [REKOMENDACJA] Zawodnicy startujący w jednej grupie startowej powinni używać tych samych algorytmów mieszających. W różnych grupach powinny być zastosowane różne algorytmy mieszające.
- 1h++) [REKOMENDACJA] Wszystkie ułożenia finałowych rund, jak również w konkurencji Najmniejszą Liczbą Ruchów, powinny być wykonywane na jednym zestawie algorytmów mieszających dla wszystkich zawodników.
- 1h+++) [DODATEK] Zawodnik może poprosić o wystartowanie w czasie innym niż przewidziany w harmonogramie w osobnej grupie. Delegat WCA powinien dokładnie rozważyć sprawiedliwość oraz praktyczność prośby przed zaakceptowaniem jej, oraz musi zapewnić zgodność prób z [Punktem 9l](regulations:regulation:9l)(tj. Osoba prosząca musi wystartować po zakończeniu wszystkich prób poprzednich rund tej konkurencji, oraz zakończyć się przed startem jakiegokolwiek zawodnika następnej rundy tej konkurencji). Zawodnik powinien skontaktować się z zespołem organizacyjnym lub Delegatem WCA przed zawodami. Wyjątek: takie dostosowanie nie jest dozwolone dla 3x3x3 Fewest Moves z powodu ograniczonych dostosowań w [Wytycznej E2b++](guidelines:guideline:E2b++).
- 1h1a+) [WYJAŚNIENIE] Sędziowie, którzy biorą udział w próbie 3x3x3 Najmniejszą Liczbą Ruchów, którą sędziują, nie mogą rozpocząć oceniania prób, dopóki nie zakończą własnej próby. Mogą rozpocząć ocenianie przed upływem 60 minut, jeśli wcześniej zakończyli swoją próbę (zob. [Wytyczną E2b+](guidelines:guideline:E2b+)). Powinni poprosić innego sędziego o ocenę ich własnej próby.

## <article-2><competitors><competitors> Artykuł 2: Zawodnicy

- 2c+) [DODATEK] Zawodnicy biorący udział w zawodach po raz pierwszy, rejestrując się muszą użyć swojego prawdziwego imienia lub imienia, które preferują w prawdziwym życiu. Podane nazwisko musi zgadzać się z nazwiskiem prawnym.
- 2c2+) [WYJAŚNIENIE] Profil WCA jest zbiorem danych związanych z zawodnikiem, zawiera on dane osobowe (imię, kraj, płeć, oraz datę urodzenia) oraz wszystkie ich wyniki z oficjalnych zawodów WCA.
- 2d+) [DODATEK] Data urodzenia oraz informacje kontaktowe powinny być szczególnie chronione.
- 2d++) [PRZYPOMNIENIE] Jeżeli osoba trzecia (np. dziennikarz) poprosi zespół organizacyjny o informacje kontaktowe do któregokolwiek zawodnika, zawodnik musi być najpierw poproszony o wyrażenie zgody.
- 2e+) [WYJAŚNIENIE] Jeśli zawodnik posiada wiele obywatelstw, może wybrać region, który będzie reprezentował na swoich pierwszych zawodach.
- 2e++) [DODATEK] Delegat WCA powinien zweryfikować imię, nazwisko i datę urodzenia za pomocą dokumentów lub ich zdjęcia (np. paszportu) każdego nowego zawodnika na jego pierwszych zawodach.
- 2e3+) [WYJAŚNIENIE] Zawodnik bezpaństwowy nie posiada rekordów oraz rankingów kraju, nie posiada również rekordów i rankingów kontynentu.
- 2i+) [DODATEK] Zawodnik może podnieść stoper w celu sprawdzenia czasu jaki upłynął (gdy nie ma zasłoniętych oczu), nie może on go startować, wyłączać, wstrzymywać lub w inny sposób wchodzić w interakcję z mechanizmem mierzenia czasu. Wyjątek: Zawodnik może zatrzymać stoper po zakończeniu swojej próby, jeśli sędzia nie jest natychmiast dostępny (zob. [Punkt A6a1](regulations:regulation:A6a1)).
- 2i++) [DODATEK] Zespół organizujący może zapewnić drugi stoper do sprawdzania czasu od rozpoczęcia próby (wystartowany jednocześnie z głównym stoperem). W tej sytuacji zawodnik nie może dotykać stopera głównego. Wyjątek: Zob. wyjątek w [Wytycznej 2i+](guidelines:guideline:2i+).
- 2i+++) [PRZYPOMNIENIE] Kostki bluetooth są urządzeniem elektronicznym.
- 2i++++) [WYJAŚNIENIE] Zawodnik uważany jest za osobę wykorzystująca urządzenie elektroniczne tylko wtedy, gdy używa go w jakimś konkretnym celu.
- 2i+++++) [PRZYKŁAD] Przykładami nie używania urządzenia elektronicznego są: przesuwanie kamery, obracanie telefonu, noszenie smartwatcha.
- 2i++++++) [PRZYKŁAD] Przykładami używania urządzenia elektronicznego są: naciskanie przycisku na kamerze, sprawdzanie wiadomości za pomocą telefonu lub smartwatcha.
- 2i+++++++) [WYJAŚNIENIE] Urządzenia, które wcześniej były elektroniczne, ale ich części elektroniczne zostały usunięte, mogą być dozwolone według uznania Delegata WCA.
- 2i1b+) [WYJAŚNIENIE] Obejmuje to urządzenia, które są wyłączone lub odłączone.
- 2i1c+) [WYJAŚNIENIE] Elektroniczne ogrzewacze do rąk są uznawane za urządzenie elektroniczne, przez co nie mogą być używane w trakcie inspekcji lub układania, natomiast nieelektroniczne ogrzewacze do rąk mogą być używane w dowolnym momencie w trakcie próby.
- 2i2+) [WYJAŚNIENIE] Zawodnik może trzymać lub nosić kamerę lub mikrofon w dowolnym miejscu, o ile podgląd z kamery nie jest widoczny dla zawodnika.
- 2j2+) [PRZYKŁAD] Na przykład, jeżeli zawodnik został zdyskwalifikowany za nie pojawienie się na rundę finałową, jego wyniki z wcześniejszych rund pozostają ważne.
- 2j2++) [PRZYKŁAD] Jeśli Delegat WCA dyskwalifikuje zawodnika podczas trzeciej próby w rundzie, tylko trzecia próba i wszystkie kolejne próby w tej konkurencji są dyskwalifikowane, nawet jeśli okoliczności, które spowodowały dyskwalifikację, miały miejsce wcześniej.
- 2k6+) [WYJAŚNIENIE] Delegaci WCA powinni stosować swoje uprawnienia jedynie w celu zapobiec sytuacjom, w których zawodnik staje się poważnym utrudnieniem dla zawodów (np. marnotrawiąc czas). Zawodnicy nie powinni być dyskwalifikowani z powodu "słabego" wyniku, gdy rywalizują najlepiej, jak tylko potrafią.
- 2n3+) [DODATEK] Zawodnik może przekazać spór do rozstrzygnięcia po zakończeniu zawodów, postępując zgodnie z procedurą opisaną w [Wniosku w sprawie sporów](https://documents.worldcubeassociation.org/documents/motions/16.2024.1%20-%20Disputes.pdf).
- 2s+) [PRZYPOMNIENIE] Specjalne udogodnienia muszą być wzięte pod uwagę w Raporcie Delegata.
- 2s++) [PRZYKŁAD] Zawodnicy, którym okoliczności (np. religia) nie pozwalają na udział w rundzie w określonym dniu lub o określonej godzinie, mogą uzyskać zgodę na udział w rundzie w innym terminie według uznania Delegata WCA. Delegat WCA powinien wziąć pod uwagę dostępność zasobów zawodów podczas rozpatrywania takich próśb. Obejmuje to możliwość prowizorycznego startu w kolejnej rundzie (rundach) przed zakończeniem poprzedniej rundy (rund).
- 2s+++) [PRZYKŁAD] Zawodnik, który nie może użyć jednej z rąk do uruchomienia timera, może otrzymać pomoc od sędziego w uruchomieniu i zatrzymaniu timera lub zawodnik, który nie słyszy, może otrzymać komunikaty podczas inspekcji w inny sposób.
- 2s1+) [PRZYKŁAD] Przykłady takich udogodnień obejmują: używanie przez niewidomego zawodnika drugiej ręki do wyczuwania elementów w 3x3x3 One-Handed lub używanie drugiej układanki ze specjalnymi elementami podczas fazy zapamiętywania w 3x3x3 Blindfolded.
- 2u1+) [DODATEK] Zawodnik może rywalizować zgodnie z decyzją Delegata WCA. Delegat WCA musi dokładnie rozważyć sprawiedliwość takiej decyzji.


## <article-3><puzzles><puzzles> Artykuł 3: Kostki

- 3a+) [WYJAŚNIENIE] Zawodnicy mogą używać kostek o każdym rozsądnym rozmiarze, według uznania Delegata WCA.
- 3a++) [DODATEK] Domyślnie, zawodnicy powinni używać jednej kostki do każdego podejścia w rundzie. Zawodnik może zmienić kostkę między ułożeniami według uznania sędziego bądź Delegata WCA.
- 3a+++) [WYJAŚNIENIE] Zawodnicy mogą pożyczać kostki od innych zawodników do oficjalnych ułożeń.
- 3a1+) [WYJAŚNIENIE] Zawodnicy mogą być zdyskwalifikowani, jeżeli nie przyjdą wołani, lub jeżeli nie mają kostki gotowej do oddania (np. kiedy zawodnik planował używać kostkę, którą w danym momencie używa ktoś inny).
- 3d1b+) [WYJAŚNIENIE] Wzory nie muszą być zastosowane na wszystkich ścianach, a jedynie na tych gdzie zawodnik nie może odróżnić koloru. Części nie mogą posiadać żadnych cech (np. tekstury, nieregularność wzorów), które w znaczącym stopniu, odróżniają je od innych podobnych części.
- 3h+) [WYJAŚNIENIE] Układanki mogą być ulepszane wewnętrznie poprzez szlifowanie, smarowanie lub modyfikacje poprawiające stabilność (np. magnesy).
- 3h++) [PRZYKŁAD] Przykłady zwiększenia podstawowych możliwości kostki: nowe ruchy są możliwe, normalne ruchy są niemożliwe, więcej elementów lub ścian jest widocznych, kolory z tyłu kostki są widoczne, ruchy są wykonywane automatycznie, kostka ma inne lub więcej ułożonych pozycji.
- 3h2++) [WYJAŚNIENIE] Kostki beznaklejkowe, które znacząco różnią się od standardowych beznaklejkowych produktów, mogą zostać dopuszczone jedynie za zgodą Delegata WCA.
- 3h2a+) [DODATEK] Przykłady przezroczystych części, które nie ujawniają więcej informacji o stanie układanki: wewnętrzne części mechanizmu układanki, przezroczyste obudowy Clock.
- 3h4a+) [WYJAŚNIENIE] W przypadku Clock dozwolone są modyfikacje wizualne, które zwiększają możliwość określenia orientacji układanki, ponieważ tradycyjne projekty układanek już dostarczają tych informacji.
- 3j++) [PRZYKŁAD] Dostępna jest [Wizualna Instrukcja](https://drive.google.com/file/d/1m6THsA8fXRN7QFM4ApJbm6eVODKGbMLx/view) dla [Punktu 3j](regulations:regulation:3j).
- 3k2+) [DODATEK] Delegat WCA nie powinien stosować wymienionego wyjątku, jeśli uważa, że zawodnik celowo próbował użyć niedozwolonej układanki.
- 3k2b+) [WYJAŚNIENIE] Jeśli niedozwolona układanka zostanie znaleziona w trakcie próby 3x3x3 Multi-Blind, nie może ona zostać wymieniona ani usunięta z próby i musi zostać zaliczona jako nierozwiązana, jeśli cała próba nie zostanie zdyskwalifikowana.
- 3k2b++) [PRZYKŁAD] Załóżmy, że zawodnik podjął próbę rozwiązania 10 łamigłówek i pomyślnie rozwiązał 8. Jeśli okaże się, że dwie rozwiązane układanki i jedna nierozwiązana są niedozwolone, zawodnik zostanie uznany za zawodnika z wynikiem 6 rozwiązanych układanek na 10 (zamiast DNF), według uznania Delegata WCA.
- 3l+) [DODATEK] Logo mogą mieć jakikolwiek rozsądny wzorek, który nie daje wyraźnej korzyści (np. kodowanie informacji, które mogą być użyte do oszukiwania) i pozwala na bezproblemowe rozpoznanie koloru pod nim. Niekonwencjonalne logo są dozwolone według uznania Delegata WCA.
- 3l++) [WYJAŚNIENIE] Loga w konkurencji 3x3x3 bez patrzenia są dozwolone, lecz nie są one dozwolone dla innych konkurencji bez patrzenia, w tym 3x3x3 Wiele kostek bez patrzenia.
- 3l1+) [WYJAŚNIENIE] W układankach NxNxN środkowy element to dowolny element z pojedynczą kolorową częścią. Na przykład kostka 5x5x5 ma 9 elementów środkowych na każdej ściance.


## <article-4><scrambling><scrambling> Artykuł 4: Mieszanie

- 4b+) [REKOMENDACJA] Delegat WCA powinien z wyprzedzeniem wygenerować sekwencje mieszające wystarczające na całe zawody, w tym zapasowe sekwencje mieszające na potrzeby dodatkowych prób.
- 4b++) [PRZYPOMNIENIE] Jeśli Delegat WCA wygeneruje dodatkowe sekwencje mieszające podczas zawodów, sekwencje mieszające muszą zostać zapisane.
- 4b1+) [PRZYPOMNIENIE] Delegat WCA nigdy nie może ponownie generować algorytmów mieszających w celu ich filtracji. Przykładowo, nie jest dozwolone oglądanie algorytmów mieszających dla zawodów i generowanie nowego zestawu w celu uzyskania „bardziej uczciwych” algorytmów mieszających.
- 4b2+) [WYJAŚNIENIE] Generalnie, wszystkie algorytmy mieszające powinny być trzymane w sekrecie podczas zawodów i publikowane wszystkie razem po zawodach. W niektórych przypadkach (np. rekord świata), zespół organizacyjny może poprosić o opublikowanie danego algorytmu mieszającego po zakończeniu rundy.
- 4b2++) [DODATEK] Organizatorzy zawodów powinni upewnić się, że mieszacze, sekwencje mieszające oraz częściowo/całkowicie zakodowane łamigłówki są wizualnie odizolowane od zawodników (zob. [Punkt A2c](regulations:regulation:A2c)). Na przykład, mieszacze mogą znajdować się za ścianą lub można użyć wystarczająco wysokiej przegrody (np. kartonowej przegrody umieszczonej wokół boków stołu, przy którym siedzą mieszacze), aby zawodnicy nie byli w stanie zobaczyć układanek, gdy mieszacze stosują sekwencje mieszające.
- 4b4+) [WYJAŚNIENIE] Wszystkie próby, które zostały rozpoczęte w ramach czasowych, przebiegają zgodnie ze standardową procedurą rozwiązywania (tj. nie są zatrzymywane po wygaśnięciu ram czasowych odpowiedniej sekwencji mieszania).
- 4d+) [WYJAŚNIENIE] Niektóre kostki używają standardowego układu kolorów, z wyjątkiem czarnego, który zastąpił biały. W tym przypadku czarny jest najciemniejszym kolorem i nie może być traktowany jako biały.
- 4d++) [DODATEK] Dozwolone jest, aby układanka zmieniła swoją orientację, gdy jest przenoszona ze scramblera do stacji rozwiązywania, o ile nikt nie próbuje wpłynąć na losowość orientacji (zob. [Punkt A2e1](regulations:regulation:A2e1)).
- 4f+) [REKOMENDACJA] Delegat WCA powinien wygenerować wystarczająco algorytmów mieszających dla całych zawodów z wyprzedzeniem, włącznie z algorytmami mieszającymi do dodatkowych ułożeń.
- 4f++) [PRZYPOMNIENIE] Jeżeli Delegat WCA wygeneruje jakiekolwiek dodatkowe algorytmy mieszające, musi je zachować.
- 4g+) [REKOMENDACJA] Po zweryfikowaniu odpowiedniego pomieszania łamigłówki, mieszacz może podać łamigłówkę innemu mieszaczowi, żeby sprawdził jeszcze raz pomieszanie łamigłówki. W takiej sytuacji oboje mieszacze powinni się podpisać.
- 4g1b+) [WYJAŚNIENIE] W przypadku 5x5x5 bez patrzenia, pomieszanie musi być poprawne
- 4g1b++) [REKOMENDACJA] Delegat WCA powinien użyć większej rozwagi przy określaniu, czy nieprawidłowe pomieszanie kostki 5x5x5 muszą zostać poprawione.


## <article-5><puzzle-defects><puzzledefects> Artykuł 5: Uszkodzenia Kostek

- 5b5+) [PRZYKŁAD] Przykłady celowego spowodowania defektu łamigłówki: usunięcie dołączonej nakładki środkowej, obrócenie elementu narożnego, odklejenie naklejki.
- 5b5++) [PRZYKŁAD] Przykłady elementów wypadniętych z kostki, które w rezultacie dają ułożoną kostkę: jedna zaślepka centra w 3x3x3, jeden center w większych kostkach, wewnętrzny element większej kostki.
- 5b5f+) [PRZYKŁAD] Dostępna jest [Instrukcja Wizualne](https://drive.google.com/file/d/15XszaCGNvy3Dk6X6qERzZWZaDH1RH04z/view) dla [Punktu 5b5f](regulations:regulation:5b5f).
- 5b5f++) [PRZYKŁAD] Element kostki 4x4x4 „wings” przekręcony w poprawnym miejscu jest uważany za ułożony.
- 5b5f+++) [PRZYKŁAD] Narożnik dotknięty „corner twistem” jest uważany za umieszczony w prawidłowym miejscu, ale taka pozycja nie generuje ułożonego stanu elementu.
- 5b5f++++) [WYJAŚNIENIE] Jeśli istnieje wiele częściowo odłączonych lub nie w pełni umieszczonych elementów, ich ostateczna pozycja jest oceniana pojedynczo. Element znajdujący się najbliżej wolnej pozycji jest oceniany jako pierwszy, a następnie uznawany za zajmujący tę pozycję. Proces ten jest powtarzany do momentu, aż wszystkie częściowo odłączone lub nie w pełni umieszczone elementy zostaną ocenione.
- 5c+) [PRZYPOMNIENIE] Jeżeli kostka zawodnika uszkodzi się, nie daje mu to prawa do dodatkowego ułożenia.


## <article-7><environment><environment> Artykuł 7: Otoczenie

- 7f1a+) [WYJAŚNIENIE] Pełnowymiarowa mata powinna mieć minimalne wymiary 30 cm (od lewej do prawej) na 25 cm (od przodu to tyłu).
- 7h2+) [DODATEK] Zawodnicy w Strefie Dla Zawodników nie powinni być w stanie zobaczyć kostek zawodników na scenie.


## <article-9><events><events> Artykuł 9: Konkurencje

- 9b++) [DODATEK] Inne konkurencje niż wymienione w [Punktem 9b](regulations:regulation:9b) mogą być prowadzone podczas zawodów, ale będą uważane jako nieoficjalne i co za tym idzie, nie będą uwzględnione w oficjalnych wynikach z zawodów.
- 9b3b+) [WYJAŚNIENIE] „Średnia z 3” nie wpływa na pozycję zawodnika w rankingu rundy z formatem „Najlepszy z 3”. WCA bierze pod uwagę ten wynik całkowicie poza formatem zawodów.
- 9f1+) [PRZYKŁAD] Jeżeli wyświetlacz pokazuje czas 12.678, wpisywany czas to 12.67 (odrzucamy trzecie miejsce po przecinku). Sędzia może wpisać czas z dokładnością do tysiącznych sekundy (oraz pamiętać o dokładności w liczeniu kar), dopóki rejestrator wyników sam wyrzuci trzecią cyfrę po przecinku.
- 9f2+) [DODATEK] W przypadku 3x3x3 Multi-Blind sędzia powinien zapisać liczbę rozwiązanych łamigłówek, liczbę prób ich rozwiązania oraz czas końcowy. Na przykład, jeśli zawodnik rozwiąże 3 kostki z 5 prób w ciągu 40 minut i 30 sekund, sędzia powinien zapisać 3/5 40:30.
- 9f4+) [WYJAŚNIENIE]Wynik ułożenia to DNF wtedy, gdy zawodnik rozpoczął ułożenie przez zasygnalizowanie gotowości (zob. [Punkt A3b2](regulations:regulation:A3b2)), ale zostało ono zdyskwalifikowane.
- 9f5+) [WYJAŚNIENIE] Jeśli zawodnik nie zakwalifikował się do próby (np. z powodu cutoffa), nie ma on żadnego wyniku za tę próbę.
- 9l1+) [WYJAŚNIENIE] Wynik DNF jest ogólnie uznawany za prawidłowy. Dodatkowe próby nie mogą być przyznawane za użycie niedozwolonej łamigłówki, która została znaleziona dopiero po zakończeniu rundy (zob. [Punkt 3k2a](regulations:regulation:3k2a)).
- 9l1++) [PRZYKŁAD] Przykłady nieważnych prób: próba, która została nieprawidłowo pomieszana, próby, w których wyniki nie są już dostępne (np. brakująca karta wyników).
- 9p2+) [WYJAŚNIENIE] Wynik odnosi się do singla lub średniej, która określa ranking danej rundy.
- 9p2b+) [DODATEK] Jeśli nie ma wystarczającej liczby zawodników reprezentujących dany region, aby wypełnić zarezerwowane miejsca, są oni zastępowani najlepszymi zawodnikami reprezentującymi dowolny region.
- 9p2b++) [DODATEK] Wyjątek ten nie ma zastosowania w przypadku zawodów określonych zarówno jako Mistrzostwa Świata, jak i Mistrzostwa Kontynentu i/lub Mistrzostwa Kraju. W przypadku zawodów oznaczonych zarówno jako Mistrzostwa Kontynentu, jak i Mistrzostwa Krajowe, miejsca mogą być zarezerwowane wyłącznie dla zawodników reprezentujących dany kontynent.
- 9p2b+++) [REKOMENDACJA] Wykorzystywanie systemu z rezerwacją miejsc powinno być jasno ogłoszone przed zadowami.
- 9p3+) [WYJAŚNIENIE] Jeśli zawodnik niekwalifikujący się zastąpiłby w ten sposób zawodnika kwalifikującego się, może również wycofać się, pozwalając następnemu najlepiej sklasyfikowanemu zawodnikowi zająć jego miejsce.
- 9q+) [REKOMENDACJA] Konkurencje i rundy powinny mieć co najmniej 2 zawodników.
- 9t+) [WYTŁUMACZENIE] Ze względu na [9t1](regulations:regulation:9t1) i [9t2](regulations:regulation:9t2), rundy mogą wyglądać na niezgodne z [9p1](regulations:regulation:9p1), [9m1](regulations:regulation:9m1), [9m2](regulations:regulation:9m2) lub [9m3](regulations:regulation:9m3). Jednak wprowadzenie zmian w celu dostosowania się do tych zasad wpłynęłoby na niewinnych zawodników, dlatego wyniki muszą pozostać takie same.
- 9t++) [DODATEK] Jeśli zmiana wyników nastąpi w trakcie zawodów, zasada ta musi być również stosowana. W takim przypadku należy również przestrzegać [9t1](regulations:regulation:9t1), [9t2](regulations:regulation:9t2) i [9t3](regulations:regulation:9t3) według uznania delegata WCA.
- 9t3+) [PRZYKŁAD] Załóżmy, że zawodnik A uzyskał średnią 10,00, a zawodnik B uzyskał średnią 10,05 w pierwszej rundzie konkurencji, tak że zawodnik A awansuje do rundy finałowej, ale nie B. Jeśli zostanie wykryty błąd w wpisaniu wyników, i zawodnik B faktycznie uzyskał średnią 9,95 (i powinien przejść zamiast zawodnika A), zawodnik A zachowuje swój wynik w rundzie finałowej.
- 9u+) [DODATEK] W przypadku zawodów z wieloma fizycznymi lokalizacjami (t.j. "Zawody 3x3x3 Fewest Moves symultaniczne"), wszystkie wymagania muszą zostać spełnione w każdej lokalizacji, aby zawody zostały uznane za zakończone.
- 9u2+) [REKOMENDACJA] Delegat WCA powinien ogłosić zakończenie zawodów (np. przed ceremonią wręczenia nagród).
- 9u2b+) [DODATEK] Data kalendarzowa zakończenia zawodów jest określana na podstawie czasu lokalnego dla lokalizacji, w której odbywały się zawody


## <article-10><solved-state><solvedstate> Artykuł 10: Pozycja Ułożona

- 10e1+) [WYJAŚNIENIE] W przypadku Square-1, ze względu na właściwość zmiany kształtu układanki, metryka niedopasowania zdefiniowana w  [Punkcie 10f4](regulations:regulation:10f4) się od metryki zapisu używanej przez program szyfrujący i zdefiniowanej w [Punkcie 12c4](regulations:regulation:12c4).
- 10f+) [WYTŁUMACZENIE] Limity niedopasowania zostały ustalone tak, aby pokazywały naturalną granicę między jedną pozycją kostki (bez kary), a pozycją wymagającą jednego ruchu.
- 10f4+) [WYJAŚNIENIE] Podczas liczenia ruchów w przypadku niewspółosiowości na końcu rozwiązania, X i Y są rozpatrywane osobno. Przykład: (5, 1) jest uważane za jedną niewspółosiowość, (5, 5) jest uważane za dwie niewspółosiowości.
- 10h1+) [DODATEK] Na rozwiązany stan zegara nie mają wpływu poluzowane lub wysunięte zaślepki pinów.


## <article-11><incidents><incidents> Artykuł 11: Incydenty

- 11e+) [WYJAŚNIENIE] Ponieważ odwołanie się nie jest gwarancją sukcesu (uzyskania dodatkowego ułożenia), zawodnik może zostawić włączony stoper i w razie potrzeby kontynuować ułożenie.
- 11e++) [REKOMENDACJA] Delegat WCA powinien odnotować powód (powody) dodatkowej próby (np. na odwrocie karty wyników).
- 11e+++) [REKOMENDACJA] Delegat WCA powinien zachować większą rozwagę przy przyznawaniu dodatkowej próby po zakończeniu rozwiązania. Dodatkowa próba powinna być przyznawana tylko w wyjątkowych okolicznościach.
- 11e++++) [PRZYPOMNIENIE] Próba jest zakończona po sprawdzeniu przez zawodnika zarejestrowanego wyniku i złożeniu podpisu na karcie wyników (zob. [Punkt A7c](regulations:regulation:A7c)).
- 11e+++++) [DODATEK] Jeśli Delegat WCA nie ma czasu na zbadanie tego roszczenia podczas zawodów, powinien przyznać zawodnikowi prowizjonalne dodatkowe ułożenie.
- 11e++++++) [DODATEK] Dodatkowa próba jest uważana za wykonaną w czasie, w którym miało miejsce pierwotne rozwiązanie. Na przykład, jeśli runda została pierwotnie zaplanowana na 21 stycznia, a zawodnik otrzyma dodatkowe rozwiązanie 22 stycznia, dodatkowe rozwiązanie zostanie uznane za wykonane 21 stycznia.
- 11e+++++++) [REKOMENDACJA] Jeśli dodatkowa próba zostanie przyznana w rundzie po zakończeniu kolejnej rundy, a dodatkowa próba spowoduje awans zawodnika do kolejnej rundy, zawodnik nie powinien brać udziału w kolejnej rundzie, według uznania Delegata WCA.
- 11e1+) [PRZYPOMNIENIE] TDodatkowa próba musi być pomieszana niezmodyfikowanym algorytmem mieszającym, wygenerowanym przez oficjalny program mieszający. (zob. [Punkt 4f](regulations:regulation:4f), [Wytyczna 4f+](guidelines:guideline:4f+)).
- 11e2+) [DODATEK] Jeżeli w dodatkowej próbie wystąpi kolejny incydent upoważniający zawodnika do otrzymania kolejnej dodatkowej próby, zawodnik wykonuje kolejne ułożenia, aż wymieni pierwotnie zaplanowane ułożenie wymagające poprawy.
- 11e2++) [PRZYKŁAD] Przypuśćmy, że zawodnik ma 5 pierwotnie zaplanowanych ułożeń, a 2 próbie wystąpił incydent, za który przysługuje dodatkowe ułożenie. Zawodnik od razu wykonuje dodatkową próbę wymieniając 2 ułożenie. Jeżeli później wystąpi kolejny incydent, należy rozwiązać go w podobny sposób.
- 11f1+) [REKOMENDACJA] Jeśli wymagana jest analiza w zwolnionym tempie lub analiza poklatkowa, należy skonsultować się z Komitetem do spraw Regulaminu WCA.
- 11i1+) [REKOMENDACJA] Zawodnicy, po których oczekuje się spełnienia tych kryteriów, powinni mieć sprawdzone pomieszanie łamigłówki przez drugiego mieszacza (zob. [Punkt 4g+](guidelines:guideline:4g+))
- 11i2+) [REKOMENDACJA] Jeśli Delegat WCA nie jest pewien, czy nieprawidłowy scramble zapewnił znacznie mniej sprawiedliwy wynik niż oryginalny scramble, należy przyznać prowizoryczną dodatkową próbę.
- 11i2++) [PRZYPOMNIENIE] Chociaż indywidualne wyniki osiągnięte na nieprawidłowo wymieszanych łamigłówkach mogą zostać uznane, Delegat WCA musi zapewnić, że nieprawidłowe pomieszania łamigłówek nie staną się powszechne.
- 11j3+) [PRZYPOMNIENIE] Sekwencja mieszająca użyta w dodatkowej próbie nie może pochodzić z poprzedniej grupy.


## <article-12><notation><notation> Artykuł 12: Notacja

- 12a2+) [WYJAŚNIENIE] Na przykład, zarówno Rw jak i 2Rw są poprawną notacją dla tego samego fizycznego ruchu dla kostki 3x3x3. 1Rw nie jest prawidłową notacją dla żadnej kostki NxNxN, a 3Rw nie jest prawidłową notacją dla kostki 2x2x2 lub 3x3x3 (ale 3Rw jest prawidłową notacją dla kostki 4x4x4 i większych kostek NxNxN).
- 12g2+) [PRZYPOMNIENIE] W przeszłości, karą za zmienianie stanu pinów w preinspekcji był DNF. Tak już nie jest.
- 12g3+) [PRZYPOMNIENIE] Ponieważ sekwencje mieszające Clock kończą się ruchem X+ lub X-, wszystkie piny są wciskane, gdy sekwencja mieszająca zostanie w pełni wykonana.
- 12i+) [WYJAŚNIENIE] Rotacje nie zmieniają stanu układanki.


## <article-A><speedsolving><speedsolving> Artykuł A: Układanie Na Czas

- A1a+) [WYJAŚNIENIE] Jeśli stosowane są oba limity, limit czasu na próbę nie może być większy niż łączny limit czasu.
- A1a2+) [DODATEK] W przypadku limitu kumulowanego, sędzia zapisując wynik DNF, na karcie startowej zapisuje w nawiasie również osiągnięty czas np. „DNF (1:02.27)”.
- A1a2++) [PRZYKŁAD] Jeśli runda ma tylko łączny limit czasu wynoszący 30 minut, a wyniki zawodnika w pierwszych dwóch próbach to 6:00 i DNF (10:00), wówczas limit czasu dla trzeciej próby wynosi 30:00 - 6:00 - 10:00 = 14:00. W tym konkretnym przykładzie należy pamiętać, że liczy się tylko ostateczny wynik próby. Dlatego trzecia próba z pierwotnie zarejestrowanym czasem 13:59 bez kar spełnia limit czasu, ponieważ ostateczny wynik to 13:59 (zob. [Punkt 9f2](regulations:regulation:9f2)), podczas gdy trzecia próba z wynikiem 13:59 + 2 = 14:01 nie spełnia limitu czasu.
- A1a2+++) [DODATEK] Jeśli wynik próby jest niedostępny (np. timer został zresetowany), sędzia powinien skonsultować się z Delegatem WCA i oszacować czas, jaki upłynął do zakończenia próby. Ten szacunkowy czas wlicza się do limitu czasu, ale nie może być wykorzystywany jako podstawa oficjalnego wyniku dla danej próby.
- A1a2++++) [PRZYKŁAD] Jeśli runda ma łączny limit czasu 20 minut i limit czasu 8 minut, a wyniki zawodnika z dwóch pierwszych prób to 7:00 i 7:30, wówczas limit czasu dla trzeciej próby to najniższy czas z 20:00 - 7:00 - 7:30 = 5:30 i 8:00, tj. 5:30.
- A1a2+++++) [WYJAŚNIENIE] Jeśli zawodnik osiągnie łączny limit czasu, wynik każdej z jego pozostałych prób w rundzie zostanie zapisany jako DNS (Did Not Start).
- A1a2++++++) [WYJAŚNIENIE] Jeśli łączny limit czasu ma zastosowanie do kombinacji rund dla różnych konkurencji, kolejność wykonywania prób jest kolejnością, w której próby te liczą się do łącznego limitu czasu.
- A1a3+) [PRZYPOMNIENIE] Zespół organizacyjny oraz delegat WCA, muszą pamiętać, że limity czasowe mają wpływ na strategie zawodników (np. szczególny nacisk na 2 pierwsze ułożenia w nadziei o osiągnięcie limitu w konkurencjach kombinowanych). Zmiana limitów czasowych po rozpoczęciu konkurencji może być demotywująca i niesprawiedliwa.
- A1a4+) [PRZYPOMNIENIE] Jeżeli zawodnikowi przez przypadek pozwolono przekroczyć limit czasowy, wówczas należy ponownie zastosować limit z mocą wsteczną, a zawodnik, sędzia oraz delegat WCA, muszą być o tym poinformowani. (zob. [Punkt 1g2](regulations:regulation:1g2)). Sędzia zawsze musi wiedzieć, jaki jest limit czasowy w danej próbie (zwłaszcza w sytuacji, kiedy może on zależeć od poprzednich wyników w konkurencjach z limitem kumulowanym).
- A2a3+) [PRZYPOMNIENIE] Zawodnicy nie powinni mieć pozwolenia na oglądanie sekwencji scramble dla swojej grupy, nawet po ukończeniu wszystkich swoich prób, chyba że Delegat WCA wyrazi na to zgodę. (zob. [Wytyczna 4b2+](guidelines:guideline:4b2+))
- A2c1+) [PRZYPOMNIENIE] W przeszłości karty startowe służyły do zasłaniania kostki, pozostawiając kilka stron odsłoniętych. Dzisiaj jest to zabronione.
- A2c2+) [PRZYPOMNIENIE] Jeśli zawodnik przypadkowo obejrzy pomieszanie, którego jeszcze nie otrzymał, nie może otrzymać tego pomieszania jako własną próbę, a zamiast tego musi zostać przyznana dodatkowa próba.
- A2d1+) [DODATEK] Jeśli przed próbą okaże się, że brakuje podpisu pod pomieszaniem, łamigłówkę należy natychmiast zwrócić mieszaczowi w celu weryfikacji i dodania odpowiedniego podpisu.
- A2d1++) [DODATEK] Próba nie może zostać zdyskwalifikowana wyłącznie z powodu braku podpisu pod pomieszaniem. Jeśli po rozpoczęciu próby brakuje podpisu pod pomieszaniem, sędzia musi zezwolić na kontynuowanie próby (jeśli nadal trwa), a Delegat WCA powinien zezwolić na utrzymanie wyniku.
- A2d1+++) [PRZYPOMNIENIE] Chociaż delegat WCA może zezwolić na zaliczenie kilku pojedynczych prób z brakującymi podpisami pod pomieszaniem, powinien upewnić się, że brakujące podpisy pod pomieszaniem nie staną się powszechne.
- A3c1+) [WYJAŚNIENIE] W przypadku konkurencji Clock, zawodnik może zmieniać stan pinów w trakcie inspekcji (zob. [Punkt 12i1](regulations:regulation:12i1))
- A3c3+) [WYJAŚNIENIE] Zawodnik może zresetować timer przed/w trakcie fazy inspekcji, jeśli sędzia przypadkowo tego nie zrobił. Obowiązkiem sędziego jest jednak upewnienie się, że timer został zresetowany (zob. [Punkt A3b](regulations:regulation:A3b)). Jeśli zawodnik przypadkowo spróbuje rozpocząć rozwiązywanie z timerem, którego sędzia nie zresetował (tj. zawodnik przeprowadza inspekcję, kładzie ręce na timerze Stackmat przez rozsądny czas, zakłada, że timer uruchomi się normalnie i zaczyna rozwiązywać łamigłówkę), próba powinna zostać zastąpiona dodatkową próbą, według uznania Delegata WCA.
- A3c3++) [WYJAŚNIENIE] Zawodnik nie może "testować" ani "restartować" timera podczas inspekcji, ponieważ inspekcja kończy się w momencie rozpoczęcia rozwiązywania przez zawodnika (zob. [Punkt A4d](regulations:regulation:A4d)). Jeśli zawodnik zatrzyma timer po uruchomieniu go po raz pierwszy, uznaje się to za zatrzymanie rozwiązywania (zob. [Punkt A6](regulations:regulation:A6)), nawet jeśli zrobi to w ciągu 15 sekund od rozpoczęcia inspekcji.
- A3c4+) [WYJAŚNIENIE] Jeżeli zarządzono wykorzystanie cienkiego przedmiotu blokującego, sędzia nie może go usuwać za zawodnika.
- A3c4++) [WYJAŚNIENIE] Zawodnik może usunąć obiekt blokujący podczas ułożenia, jeżeli nie zrobił tego w preinspekcji. (np. zapomniał)
- A4d1+) [WYJAŚNIENIE] Jeśli inspekcja trwała dokładnie 15 sekund (tj. 15.00), należy zastosować karę czasową (+2 sekundy).
- A4d2+) [WYJAŚNIENIE] Jeśli inspekcja trwała dokładnie 17 sekund (tj. 17.00), próba musi zostać zdyskwalifikowana (DNF).
- A5b+) [WYJAŚNIENIE] Podczas preinspekcji oraz układania zawodnik może dotykać kostkę dowolną częścią ciała. Wyjątki: Układanie jedną ręką ora stopami. (zob. [Punkt C1b](regulations:regulation:C1b)).
- A5b++) [WYJAŚNIENIE] Jeśli część układanki zawodnika wypadła całkowicie lub częściowo (zob. [Punkt 5a](regulations:regulation:5a)), zawodnik nie może prosić o pomoc w naprawie bądź zlokalizowaniu elementu, a sędzia powinien zapobiegać osobą próbującym pomóc. Jeśli ktoś podniesie element, który wypadł z kostki, sędzia oraz zawodnik mogą poprosić tę osobę o odłożenie elementu na stanowisko i zaprzestanie pomocy zawodnikowi.
- A5b+++) [WYJAŚNIENIE] Delegat WCA nie powinien przyznawać dodatkowej próby tylko z powodu tego, że ktoś pomógł zawodnikowi znaleźć element.
- A6b1+) [WYTŁUMACZENIE] Sędziowska wartość 0,06 sekundy została wybrana w celu usystematyzowania nieprawidłowości timera Stackmats.
- A6e+) [WYJAŚNIENIE] Jeśli łamigłówka upadnie na kolana zawodnika po zatrzymaniu timera, uznaje się to za dotknięcie łamigłówki.
- A6e++) [WYJAŚNIENIE] Jeśli [Punkt A6c](regulations:regulation:A6c) jest użyta do penalizowania próby, kara za [Punkt A6e](regulations:regulation:A6e) powinna być nałożona tylko wtedy, gdy zawodnik wypuści łamigłówkę z rąk i dotknie ją ponownie.
- A7c+) [DODATEK] Jeżeli podpisany przez zawodnika wynik jest nieczytelny, wówczas należy go domyślnie interpretować w najgorszy sposób. (np. „1:05” powinno zostać poprawione na „1:05.99”, „25.X3 powinno zostać zamienione na 25.73 jeżeli zastanawiamy się między 1 a 7.) Biorąc pod uwagę, że Display firmy Speedstack pokazuje X:0Y.ss jako X:Y.ss, brakującą cyfrę traktujemy jako pierwszą od lewej (1:2.27 traktujemy jako 1:02.27). Sędzia który zapisał dwuznaczny wynik może zostać poproszony o wyjaśnienia za decyzją rejestratora wyników.
- A7c6+) [PRZYKŁAD] Przykłady podpisów identyfikujących zawodnika: Imię i nazwisko, inicjały, WCA ID, ID zawodnika, rozsądny pseudonim.
- A7c6++) [WYJAŚNIENIE] ID zawodnika to identyfikator (np. numer) przypisany zawodnikowi na czas zawodów. Niektóre zawody używają go do śledzenia kart wyników i wprowadzania wyników.
- A7c6+++) [REKOMENDACJA] Zespół organizacyjny może poprosić zawodników o złożenie podpisu przy użyciu jednej konkretnej metody identyfikacji (np. ID zawodnika), ale zawodnicy nie powinni być dyskwalifikowani za użycie innej metody podczas składania podpisu.
- A7c6++++) [DODATEK] Zawodnicy powinni używać tego samego podpisu w trakcie mieszania lub sędziowania w trakcie zawodów.
- A7g+) [PRZYKŁAD] Przykłady przewinień za które początkujący zawodnicy mogą otrzymać dodatkowe ułożenie: wystartowanie bez zielonego światła, niewłaściwe startowanie oraz zatrzymywanie timera, przekroczenie czasu preinspekcji wynikające z nieznajomości procedur startowych, lub inne kary czasowe.
- A7g++) [WYJAŚNIENIE] Nie mogą być uchylane indywidualne kary dla niedoświadczonych zawodników. Należy przyznać pełne dodatkowe ułożenie.
- A7g+++) [REKOMENDACJA] Delegat WCA musi zachować szczególną uwagę przydzielając nowemu zawodnikowi więcej niż jedno dodatkowe ułożenie. Jeżeli przydzielone jest więcej niż jedno dodatkowe ułożenie musza one być przyznane za różne rodzaje incydentów.
- A7g++++) [WYJAŚNIENIE] Zawodnik może zostać uznany za niedoświadczonego, jeśli jest nowym zawodnikiem, po raz pierwszy bierze udział w danej konkurencji lub nie brał udziału w danej konkurencji przez dłuższy czas. Brak doświadczenia musi być związany z incydentem.


## <article-B><blindfolded><blindfoldedsolving> Artykuł B: Układanie Bez Patrzenia

- B1+) [PRZYPOMNIENIE] Zawodnik musi użyć łamigłówki bez tekstur, oznaczeń lub innych cech odróżniających podobne elementy (zob. [Punkt 3k](regulations:regulation:3k)). Należy zwrócić na to szczególną uwagę w przypadku układania bez patrzenia. Wyjątek: Dla konkurencji 3x3x3 Bez Patrzenia, łamigłówki z logiem są dozwolone na podstawie [Punktu 3l](regulations:regulation:3l).
- B1b+) [REKOMENDACJA] Opaski powinny być sprawdzone przez Delegata zanim zostaną użyte w zawodach.
- B2d+) [DODATEK] Domyślnie zawodnik rozpoczyna rozwiązywanie za pierwszym razem, gdy uruchomi timer po tym, jak sędzia zasygnalizował, że jest gotowy (zob. [Punkt B2a](regulations:regulation:B2a)). Jeśli chce sprawdzić, czy timer jest sprawny, musi (poprosić i) otrzymać potwierdzenie od sędziego za każdym razem przed uruchomieniem/zresetowaniem timera w tej fazie. Kara za uruchomienie i zresetowanie timera bez potwierdzenia sędziego: dyskwalifikacja próby (DNF).
- B2f+) [WYJAŚNIENIE] Ponieważ zawodnik rozpoczyna rozwiązywanie poprzez podniesienie pokrywki, kary za uruchomienie timera i za dotknięcie pokrywki podczas rozpoczynania próby nie mają zastosowania (zob. [Punkt B2b](regulations:regulation:B2b) i [Punkt B2c](regulations:regulation:B2c)).
- B4c++) [DODATEK] Jeśli sędzia zapomniał umieścić bloker wzroku, a Delegat WCA nie podejrzewa, że zawodnik celowo naruszył jakiekolwiek przepisy WCA, pierwotna próba może zostać uznana.
- B4d+) [WYJAŚNIENIE] Dla 3x3x3 Bez Patrzenia, zawodnicy mogą określić lokalizację loga (zob. [Punkt 3l](regulations:regulation:3l)) za pomocą dotyku w trakcie fazy układania.


## <article-C><one-handed><onehandedsolving> Artykuł C: Układanie Jedną Ręką

- C1b+) [WYJAŚNIENIE] Zawodnik może używać obu rąk w preinspekcji.
- C1b++) [WYJAŚNIENIE] Zawodnik może korzystać z różnych dłoni w różnych ułożeniach tej samej rundy


## <article-E><fewest-moves><fewestmovessolving> Artykuł E: Układanie Najmniejszą Liczbą Ruchów

- E2a1+) [REKOMENDACJA] Jeśli sędzia znajdzie nadesłane rozwiązanie, które nie zawiera informacji umożliwiających identyfikację próby, powinien sprawdzić obie strony pracy.
- E2b+) [WYJAŚNIENIE] Zawodnik może zakończyć próbę przed upływem limitu czasowego.
- E2c+) [WYJAŚNIENIE] Pomimo tego, że sędzia zapewnia karty do zapisywania rozwiązań, zawodnik może wykorzystać inną kartkę papieru do zapisania swojego rozwiązania. Rozwiązanie może być zapisane na innej kartce do czasu kiedy rozwiązanie jest czytelne i jednoznacznie zapisane. (Kartki papieru musza być pobierane jedynie od sędziego) [Punkt E3a](regulations:regulation:E3a).)
- E2c1+) [WYTŁUMACZENIE] Identyfikator uczestnika zawodów to identyfikator (np. numer) przypisany zawodnikowi na czas zawodów. Niektóre zawody używają go do śledzenia kart wyników i wprowadzania wyników.
- E2c1+++) [WYTŁUMACZENIE] Zawodnik nie musi wpisywać nazwy zawodów, rundy i/lub numeru próby na przedkładanej próbie, ale może chcieć to zrobić, aby pomóc zespołowi organizacyjnemu w śledzeniu przesłanych rozwiązań.
- E2c2+) [PRZYKŁAD] Przykłady, które nie są uważane za pojedynczą jednoznaczną sekwencję ruchów: wiele sekwencji rozwiązań bez dokładnie jednego wyraźnie wskazanego rozwiązania, rozwiązanie z niejednoznacznymi symbolami (np. litera, która wygląda podobnie do "B" i "R", ale nie jest wyraźnie jedną lub drugą), rozwiązanie z gwiazdkami lub strzałkami wskazującymi ruchy, które mają być wykonane poza zapisaną kolejnością (np. "wstawki", które nie są zapisane w linii z resztą sekwencji ruchów, "ruchy wstępne", które nie są włączone do sekwencji ruchów przy użyciu prawidłowej notacji), sekwencja ruchów, która nie jest zapisana z grubsza jako seria linii w kolejności czytania, dowolny układ symboli, który nie może być interpretowany jako jednoznaczna sekwencja ruchów. Wyjątki od powyższych przykładów: drobne poprawki typograficzne (np. zaciemnianie ruchów i zapisywanie powyżej ruchów, które wyraźnie mają je zastąpić, ruchy zapisane w indeksie dolnym lub górnym, aby zmieściły się między innymi ruchami).
- E2c2++) [PRZYPOMNIENIE] W przeszłości notacje nawiasów (np. [r] lub [u2]) były dozwolone dla układania najmniejszą liczbą ruchów. Obecnie dozwolone są tylko obroty oparte na x, y lub z (zob. [Punkt 12a4a](regulations:regulation:12a4a)).
- E2c3+) [WYJAŚNIENIE]Jeśli posunięcie nie jest wyraźnie zaczernione/zaznaczone i nie jest jasne, czy jest ono częścią rozwiązania, sędzia powinien uznać je za niejednoznaczną sekwencję posunięć (zob. [Punkt E2c2](regulations:regulation:E2c2) i [Wytyczne E2c2+](guidelines:guideline:E2c2+)).
- E2c4+) [PRZYKŁAD] Przykłady interpretacji symboli lub kombinacji symboli, które nie są zdefiniowane w [Punkcie12a](regulations:regulation:12a): [x] należy interpretować jako x. (R * U', * = F2) należy interpretować jako R U' F2. (R U)' należy interpretować jako R U'. R++ należy interpretować jako R. R3' jest niedozwolone.
- E2c4++) [DODATEK] Ruchy z apostrofem i 2 powinny być interpretowane tak, jakby nie było apostrofu (np. R2' powinno być interpretowane jako R2).
- E2c6+) [PRZYKŁAD] Y należy interpretować jako y. UW, uw i uW należy interpretować jako Uw. r należy interpretować jako R, a nie Rw.
- E2e+) [WYJAŚNIENIE] Zawodnik nie może czerpać inspiracji z żadnej części algorytmu mieszającego. Dodatkowo rozwiązanie nie może w znaczący sposób kopiować fragmentów inwersji algorytmu mieszającego.
- E2e++) [PRZYKŁAD] Przykład rozwiązania które powinno zostać zdyskwalifikowane (DNF): Rozwiązanie którego 4 lub więcej ruchów początkowych jest odwróceniem algorytmu mieszającego.
- E3b+) [WYJAŚNIENIE] Łamigłówki nie muszą być ułożone w trakcie rozpoczynania próby.
- E3d+) [WYJAŚNIENIE] Stopery i zegarki używane przez zawodników nie mogą posiadać żadnych opcji, które mogłyby pomóc zawodnikom odnaleźć rozwiązanie.
- E3d++) [WYJAŚNIENIE] Zawodnicy mogą dokonywać pomiaru własnym zegarkiem lub stoperem, ale oficjalnie wszystkich obowiązuje czas mierzony przez sędziego. Po komendzie „STOP” wszyscy bezwzględnie powinni oddać rozwiązanie.


## <article-H><multiple-blindfolded><multipleblindfoldedsolving> Artykuł H: Układanie Wielu Kostek Bez Patrzenia

- H1+) [DODATEK] Jeśli podczas próby zostanie znaleziona łamigłówka ze zduplikowaną sekwencją mieszającą, może ona zostać ponownie pomieszana przy użyciu innej sekwencji, według uznania Delegata WCA.
- H1b+) [DODATEK] Zawodnik może dołączyć do próby Multi-Blind, która już trwa, według uznania Delegata WCA. W takim przypadku jego limit czasu jest równy pozostałemu czasowi (tj. musi ukończyć, gdy inni zawodnicy osiągną swój limit czasu). Wyjątek: zawodnik nie może zostać dopuszczony do próby Multi-Blind, jeśli którykolwiek z zawodników zakończył już swoją próbę lub jeśli istnieje jakiekolwiek inne ryzyko, że informacja o sekwencji mieszającej mogła zostać ujawniona zawodnikowi, który chce do niej dołączyć.
- H1b1+) [PRZYPOMNIENIE] Osiągnięcie limitu czasowego nie oznacza dyskwalifikacji próby. zob. [Punkt A1a4](regulations:regulation:A1a4) i [Punkt A1a5](regulations:regulation:A1a5)).
- H1b1++) [DODATEK] Sędzia może pozwolić nieoficjalnie dokończyć próbę, ale najpierw musi zatrzymać ułożenie w zgodzie ze wszystkimi przepisami.
- H1d+) [PRZYKŁAD] Przypuśćmy, że zawodnik układał 10 kostek, zatrzymał czas na wyniku 59:57 i na dwóch kostkach były kary czasowe. Finalny wynik to 59:57 + 2*2 = 60:01 (zob. również [Punkt A1a5](regulations:regulation:A1a5)).
- H1d++) [PRZYKŁAD] Przypuśćmy, że zawodnik układał 10 kostek, zatrzymał czas na wyniku 59:57 i na dwóch kostkach były kary czasowe. Finalny wynik to 60:00 + 2*2 = 60:04
