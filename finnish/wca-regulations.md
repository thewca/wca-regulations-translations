# <wca-title>WCA-säännöt

<version>Versio: 1. helmikuuta 2023


## Huomautukset

### Käännös
Tämä käännös ei ole virallinen versio, vaikka se löytyy WCA:n verkkosivulta: käännöksestä voi olla hyötyä, mutta sen täsmällisyys ei ole taattu. Jos käännöksen ja nykyisen englanninkielisen version välillä on eroavaisuuksia, täytyy englanninkielistä versiota käyttää.

### WCA-säännöt ja -ohjesäännöt

WCA-säännöt on kokoelma säännöistä, joita tulee noudattaa kaikissa World Cube Associationin hyväksymissä virallisissa kilpailuissa.
[WCA-ohjesäännöt](guidelines:top) tukevat WCA-sääntöjä. Sääntöjä tulisi pitää täydellisenä asiakirjana, mutta ohjesäännöt sisältävät tarkennuksia ja selityksiä sääntöihin.

### Kieliasu
Englanninkielinen asiakirja [RFC 2119](https://www.ietf.org/rfc/rfc2119.txt) selittää sanojen "must", "must not", "should", "should not" ja "may" merkitykset. Tämä käännös seuraa alkuperäisten sääntöjen sanamuotoja mahdollisimman tarkasti. Sanaan "must" viitataan sanalla "täytyy", sanoihin "must not" sanoilla "ei saa", sanaan "should" sanalla "pitäisi", sanoihin "should not" sanoilla "ei pitäisi" ja sanaan "may" sanalla "voi".

### Tietoa internetissä
World Cube Associationin verkkosivu: [www.worldcubeassociation.org](https://www.worldcubeassociation.org/)
WCA-sääntöjen alkuperäinen lähde: [www.worldcubeassociation.org/regulations](https://www.worldcubeassociation.org/regulations/)
WCA-säännöt [PDF-tiedostona](link:pdf)

### Lähde
WCA-sääntöjen ja -ohjesääntöjen kehitys on julkista [GitHubissa](https://github.com/thewca/wca-documents) ja niihin liittyvään keskusteluun voi osallistua [WCA Foorumilla](https://forum.worldcubeassociation.org/c/regulations).

### Yhteystiedot
Ota yhteyttä [WCA Regulations Committee:n (WRC)](mailto:wrc@worldcubeassociation.org) kysymyksiä ja palautetta varten.


## <contents> [Sisältö](regulations:contents)

Huomautus: Koska artikloille ja säännöille ei määrätä uusia numeroita kun sääntöjä poistetaan, voi numeroinnissa olla aukkoja.

<table-of-contents>


## <article-1><officials><officials> Artikla 1: Toimihenkilöt

- 1a) Kilpailulla täytyy olla WCA-delegaatti ja järjestäjäryhmä (yksi tai useampi jäsen) seuraavine toimihenkilöineen: tuomarit, sekoittajat ja tulosten tallentajat.
- 1b) Kilpailun järjestäjäryhmä on vastuussa logistiikasta ennen ja jälkeen kilpailun sekä kilpailun aikana.
- 1c) WCA-delegaatti on vastuussa siitä, että kilpailussa noudatetaan WCA-sääntöjä sekä muita WCA:n vaatimuksia tai käytäntöjä. WCA-delegaatti voi siirtää vastuutehtäviä järjestäjäryhmän muille jäsenille, mutta on viime kädessä vastuussa siitä, miten nämä tehtävät suoritetaan.
    - 1c1) WCA-delegaatin täytyy varmistaa, että kilpailu noudattaa [WCA Scramble Accountability Policy:a](https://www.worldcubeassociation.org/documents/policies/external/Scramble%20Accountability.pdf).
- 1e) Jokaisella lajilla täytyy olla yksi tai useampi tuomari.
    - 1e1) Tuomari on vastuussa lajin menettelytapojen suorittamisesta.
        - 1e1a) Tuomari voi tuomaroida useampaa kilpailijaa samanaikaisesti WCA-delegaatin harkinnan mukaan, kunhan tuomari pystyy varmistamaan, että kaikkia WCA-sääntöjä noudatetaan jatkuvasti.
    - 1e2) Jokaisen kilpailijan täytyy olla valmis toimimaan tuomarina. Jos kilpailijaa pyydetään toimimaan tuomarina, voidaan hänet vapauttaa vain perustellusta syystä (esim. ei ole perehtynyt kyseiseen pulmapeliin), WCA-delegaatin harkinnan mukaan. Rangaistus: hylkäys lajista, useasta lajista tai kaikista kilpailun lajeista (ks. [sääntö 2k](regulations:regulation:2k)).
- 1f) Jokaisella lajilla on oltava yksi tai useampi sekoittaja. Poikkeus: 3x3x3 vähiten siirtoja.
    - 1f1) Sekoittaja sekoittaa pulmapelin sekoitussarjojen mukaisesti ratkaisuyrityksiä varten.
    - 1f2) Jokaisen kilpailijan täytyy olla valmis toimimaan sekoittajana. Jos kilpailijaa pyydetään toimimaan sekoittajana, voidaan hänet vapauttaa vain perustellusta syystä (esim. ei ole perehtynyt sekoitusnotaatioon), WCA-delegaatin harkinnan mukaan. Rangaistus: hylkäys lajista, useasta lajista tai kaikista kilpailun lajeista (ks. [sääntö 2k](regulations:regulation:2k)).
- 1g) Jokaisella lajilla on oltava yksi tai useampi tulosten tallentaja.
    - 1g1) Tulosten tallentaja on vastuussa tulosten keräämisestä.
    - 1g2) Muutokset tuloskorteilla oleviin tuloksiin sallitaan vain WCA-delegaatin harkinnan mukaan.
- 1h) Samalla kierroksella kilpailevat kilpailijat voivat kilpailla yhdessä tai useammassa ryhmässä.
    - 1h1) Kierroksen sekoittajien ja tuomareiden ei pitäisi toimia sekoittajana/tuomarina oman ryhmänsä kilpailijoille ennen kuin he ovat suorittaneet kaikki ratkaisuyrityksensä kyseisellä kierroksella. He voivat toimia sekoittajana/tuomarina oman ryhmänsä kilpailijoille WCA-delegaatin harkinnan mukaan, mutta järjestäjäryhmän täytyy pitää huolta siitä, että he eivät näe sekoitussarjoja niille ratkaisuyrityksille, joita he eivät vielä ole suorittaneet.
- 1j) Kaikki toimihenkilöt voivat kilpailla kilpailussa.
- 1k) Toimihenkilöt voivat toimia useissa tehtävissä (esim. järjestäjäryhmä, WCA-delegaatti, tuomari, tulosten tallentaja, sekoittaja).


## <article-2><competitors><competitors> Artikla 2: Kilpailijat

- 2a) Kuka tahansa voi kilpailla WCA-kilpailussa, jos hän:
    - 2a1) Noudattaa WCA-sääntöjä.
    - 2a2) Täyttää kilpailun vaatimukset, jotka on selkeästi ilmoitettava ennen kilpailua.
    - 2a3) Ei ole WCA:n asettamassa kilpailukiellossa.
	- 2a4) Noudattaa kaikkia WCA-delegaatin tarpeelliseksi määrittelemiä turvallisuustoimia, jotka on selkeästi ilmoitettava ennen kilpailua.
- 2b) Alle 18-vuotiaat kilpailijat voivat rekisteröityä ja kilpailla vanhemman/huoltajan suostumuksella.
- 2c) Kilpailijat rekisteröityvät toimittamalla järjestäjäryhmän edellyttämät tiedot (mukaan lukien: nimi, edustusmaa, syntymäaika, sukupuoli, yhteystiedot, valitut lajit).
    - 2c1) Kilpailija ei ole oikeutettu kilpailemaan, ellei hän ole suorittanut järjestäjäryhmän määräämää rekisteröitymistä kokonaan.
	- 2c2) Kilpailijoiden, jotka ovat kilpailleet aikaisemmin, täytyy rekisteröityä käyttäen heidän WCA-profiilistaan löytyviä tietoja. Jos kilpailija haluaa muuttaa tai päivittää tietojaan kilpailujen välissä (esim. kansallisuuden, nimen tai sukupuolen vaihto), täytyy hänen [ottaa yhteyttä WCA Results Teamiin](https://www.worldcubeassociation.org/contact/website).
- 2d) Kilpailijan nimi, edustusmaa, sukupuoli, ja kilpailutulokset ovat julkista tietoa. Kaikki muut henkilökohtaiset tiedot ovat luottamuksellisia, eikä niitä saa paljastaa kolmansille osapuolille ilman kilpailijan suostumusta.
- 2e) Kilpailijoiden täytyy edustaa maata, jossa heillä on kansalaisuus. WCA-delegaatin pitäisi varmistaa kansalaisuus henkilöllisyystodistuksesta (esim. passi) kilpailijan ensimmäisessä kilpailussa. Jos kilpailija on kelvoton edustamaan maata jonka hän on rekisteröityessään ilmoittanut, voidaan hänet hylätä takautuvasti ja/tai asettaa kilpailukieltoon, WCA Boardin harkinnan mukaan.
    - 2e1) Kelvolliset maat on määritelty sivulla [WCA List of Recognized Countries](https://www.worldcubeassociation.org/regulations/countries/).
    - 2e2) Kansalaisuuttaan päivittävät kilpailijat voivat vaihtaa edustusmaataan kalenterivuoden ensimmäisessä kilpailussaan tai ennen sitä. Poikkeus: Jos kilpailija menettää edellisen edustusmaansa kansalaisuuden, hänen täytyy vaihtaa edustusmaataan seuraavassa kilpailussaan tai ennen sitä (ks. [sääntö 2c2](regulations:regulation:2c2)).
    - 2e3) Kilpailijat, jotka eivät ole minkään maan kansalaisia, voivat kilpailla ilman edustusmaata (englanniksi "Stateless").
- 2f) Kilpailijoiden täytyy noudattaa kilpailupaikan sääntöjä ja käyttäytyä harkiten.
- 2g) Kilpailijoiden on pysyttävä hiljaa ennalta määrätyllä kilpailualueella. Puhuminen on sallittua, mutta se on pidettävä kohtuullisella tasolla ja erillään suorittavista kilpailijoista.
    - 2g3) Käynnissä olevaan ryhmään kuuluvat kilpailijat eivät saa keskustella muiden ryhmän kilpailijoiden kanssa kyseisen ryhmän sekoituksista, paitsi jos kumpikaan kilpailija ei ole enää oikeutettu ratkaisuyrityksiin siinä ryhmässä. Rangaistus: kilpailijan hylkäys lajista, WCA-delegaatin harkinnan mukaan. Poikkeus: Vähiten siirtoja -ratkaisussa kilpailijat, jotka ovat lopettaneet yrityksensä, saavat jakaa sekoitussarjan kenelle tahansa, joka ei aktiivisesti kilpaile kyseisessä yrityksessä.
- 2h) Kilpailijoiden täytyy olla täysin pukeutuneita kilpailualueella. WCA-delegaatin harkinnan mukaan kilpailija voidaan hylätä kilpailusta epäsopivaan vaatetukseen perustuen.
- 2i) Kilpaillessaan kilpailijat eivät saa käyttää elektroniikkaa tai äänilaitteita (esim. matkapuhelimet, MP3-soittimet, sanelimet, lisävalaistus), lukuunottamatta Stackmat-ajastinta ja sekuntikelloa. Rangaistus: ratkaisuyrityksen hylkäys (DNF).
    - 2i1) Kilpailijat voivat käyttää muita kuin sähköisiä apuvälineitä, jotka eivät anna heille epäreilua etulyöntiasemaa, WCA-delegaatin harkinnan mukaan. Näitä ovat:
        - 2i1a) Kilpailijan käyttämät lääketieteelliset/fyysiset apuvälineet (esim. silmälasit, rannelasta). Poikkeutena [sääntöön 2i](regulations:regulation:2i), lääketieteelliset apuvälineet voivat olla elektronisia, jos kilpailijalla ei ole muita kuin sähkökäyttöisiä vaihtoehtoja (esim. kilpailijalla on kuulolaite tai sydämentahdistin).
        - 2i1b) Korvatulpat ja kuulosuojaimet (ei sisällä elektronisia kuulokkeita).
		- 2i1c) Kädenlämmittimet.
		- 2i1d) Ruoka ja juoma.
    - 2i2) Kilpailijat voivat käyttää kameraa ratkaisupaikalla WCA-delegaatin harkinnan mukaan, mutta seuraavat rajoitukset ovat voimassa ratkaisuyrityksen alusta ratkaisun loppuun asti. Rangaistus rajoituksen rikkomisesta: ratkaisuyrityksen hylkäys (DNF).
        - 2i2a) Jokaisen kameran näytön täytyy olla tyhjä tai poissa kilpailijan näkökentästä (ks. [sääntö A5b](regulations:regulation:A5b)).
        - 2i2b) Kilpailija ei saa operoida kameraa ratkaisun aikana (t.s. painella kameran näppäimiä, pitää sitä kädessään, pitää sitä yllään). Poikkeus: kilpailija saa pitää kameraa päässään, kunhan se on poissa hänen näkökentästään ja on selvää, ettei hän muulla tavalla operoi sitä.
	- 2i3) Kilpailijalla saa olla matkapuhelin taskussaan, kunhan on selvää, ettei hän millään tavoin käytä sitä.
	- 2i4) Kilpailijoiden pitäisi kytkeä kaikki matkapuhelimen ilmoitukset pois päältä kilpailemisen ajaksi, välttääkseen kilpailun häiritsemistä.
- 2j) WCA-delegaatti voi hylätä kilpailijan tietyistä ratkaisuyrityksistä ja/tai lajeista.
    - 2j1) Jos kilpailija hylätään lajista mistä tahansa syystä, hän ei enää ole oikeutettu kilpailemaan kyseisessä lajissa kilpailun aikana.
        - 2j1a) Jos kilpailija on jo aloittanut vähintään yhden ratkaisuyrityksen ennen hänen hylkäämistään kyseiseltä kierrokselta, kaikkien jäljellä olevien ratkaisuyritysten tulokseksi kyseisessä lajissa merkitään DNF. Jos kilpailija ei ole aloittanut ratkaisuyrityksiä (eli hänellä ei ole tuloksia tai hänellä on vain DNS-tuloksia), tuloksia ei kirjata.
	- 2j2) Tuloksia niistä ratkaisuyrityksistä, jotka on suoritettu ennen hylkäystä, ei saa hylätä. Poikkeus: huijaaminen (ks. [Regulation 2k2a](regulations:regulation:2k2a)).
	- 2j3) Tiettyjä jo suoritettuja ratkaisuyrityksiä voidaan hylätä [säännössä 2k](regulations:regulation:2k) esitetyistä rikkeistä, vain jos kyseinen rike tapahtui ratkaisuyrityksen aikana.
- 2k) WCA-delegaatin harkinnan mukaan kilpailija voidaan hylätä tietyistä ratkaisuyrityksistä ja/tai lajeista (yhdestä lajista, useasta lajista tai kaikista lajeista), jos kilpailija:
    - 2k1) Ei rekisteröidy tai ilmoittaudu kilpailuun ajoissa.
    - 2k2) On epäillysti huijannut tai pettänyt toimihenkilöitä kilpailun aikana.
        - 2k2a) WCA-delegaatti voi hylätä epäilyttävät tulokset.
    - 2k3) Käyttäytyy lainvastaisesti, väkivaltaisesti, säädyttömästi tai uhkaavasti, tai tahallisesti vaurioittaa kilpailupaikkaa tai siellä olevaa henkilökohtaista omaisuutta.
    - 2k4) Häiritsee muita kilpailun aikana.
    - 2k5) Rikkoo WCA-sääntöjä kilpailun aikana.
	- 2k6) Ei täytä lajin vaatimuksia (esim. ei osaa ratkaista pulmapeliä). Kilpailijan ei pitäisi kilpailla tarkoituksenaan saada erityisen huono tulos tai DNF-tulos.
- 2l) Kilpailija voidaan hylätä joko välittömästi tai varoituksen jälkeen, riippuen rikkeen luonteesta ja vakavuudesta.
    - 2l1) Hylätty kilpailija ei ole oikeutettu hyvityksiin kilpailuun osallistumisen johdosta aiheutuneisiin kuluihin.
- 2n) Kilpailija voi sanallisesti riitauttaa päätöksen WCA-delegaatille.
    - 2n1) Riitautukset ovat sallittuja vain kilpailun aikana, (ks. [sääntö 9u](regulations:regulation:9u)), 30 minuutin sisällä riitautetun rikkeen tapahtumisesta ja ennen kyseisen lajin seuraavan kierroksen alkua.
    - 2n2) WCA-delegaatin täytyy ratkaista riita ennen kyseessä olevan lajin seuraavan kierroksen alkua.
    - 2n3) Kilpailijan on hyväksyttävä kaikki WCA-delegaatin lopulliset päätökset. Rangaistus: hylkäys kilpailusta.
- 2s) Kilpailijat, joiden tilanne (esim. vamma) estää heitä noudattamasta yhtä tai useampaa WCA-sääntöä, voivat pyytää erityiskohtelua WCA-delegaatilta. Tällaista erityiskohtelua pyytävien kilpailijoiden pitäisi ottaa yhteyttä järjestäjäryhmään ja WCA-delegaattiin vähintään kaksi viikkoa ennen kilpailua.
- 2t) Jokaisen kilpailijan on tunnettava ja ymmärrettävä WCA-säännöt ennen kilpailua.
- 2u) Kilpailijoiden täytyy olla läsnä ja valmiina kilpailemaan, kun heitä kutsutaan ratkaisuyritystä varten. Rangaistus: hylkäys lajista.
    - 2u1) Poikkeus: Kilpailijan, joka ei ole ajoissa läsnä itsenäisesti aikataulutettua ratkaisuyritystä varten (esim. 3x3x3 vähiten siirtoja, 3x3x3 multisokko), voidaan olettaa kieltäytyneen kyseisestä ratkaisuyrityksestä (DNS), WCA-delegaatin harkinnan mukaan.
	- 2u2) Poikkeus: Jos kilpailija myöhästyy kierrokselta, jolla on käytössä kumulatiivinen aikaraja, kilpailija voi kilpailla alennettua kumulatiivista aikarajaa noudattaen, WCA-delegaatin harkinnan mukaan.


## <article-3><puzzles><puzzles> Artikla 3: Pulmapelit

- 3a) Kilpailijoiden täytyy itse hankkia kilpailussa käyttämänsä pulmapelit.
    - 3a1) Kilpailijoiden täytyy olla valmiina toimittamaan pulmapelinsä kutsuttaessa (ks. [sääntö 2u](regulations:regulation:2u)).
    - 3a2) Pulmapelien täytyy olla täysin käyttökelpoisia niin, että tavallinen sekoittaminen on mahdollista.
    - 3a3) Monitahokkaisten pulmapelien ratkaistussa asemassa jokaista tahkoa täytyy vastata tietty väri. Jokaisen muunnellun pulmapelin siirtojen, asemien ja ratkaisujen täytyy olla alkuperäisen pulmapelin kanssa toiminnallisesti identtisiä.
	- 3a4) Pulmapeleissä ei saa olla elektronisia komponentteja (esim. Bluetooth- tai Wi-Fi-lähettimiä, moottoreita, tunnistimia tai valoja).
- 3d) Pulmapeleissä täytyy olla värjättyjä osia, jotka määrittävät pulmapelin tahkojen värit ja jotka vastaavat täsmälleen yhtä seuraavista: värjätyt tarrat, värjätyt laatat, värjätty muovi tai maalatut/painetut värit. Kaikkien pulmapelin värjättyjen osien täytyy olla tehty samanlaisesta materiaalista.
    - 3d1) Seuraavat poikkeukset koskevat kilpailijoita, joilla on lääkärin toteama näkövamma:
        - 3d1a) Sokeat kilpailijat voivat käyttää kuvioituja pulmapelejä, joissa jokaisella tahkolla on erilainen kuviointi. Jokaisella tahkolla pitäisi olla erilainen väri sekoittamisen ja tuomaroinnin helpottamiseksi.
        - 3d1b) Värisokeat kilpailijat, jotka eivät pysty erottamaan toisistaan tarpeeksi montaa väriä, voivat käyttää kuvioituja värjättyjä osia, kunhan ne ovat hyväksyttyjä [säännön 2s](regulations:regulation:2s) nojalla. Kuvioinnit voivat olla tarroissa tai ne voidaan piirtää.
    - 3d2) Värjättyjen osien värien täytyy olla eheitä siten, että jokaisella tahkolla on yksi yhtenäinen väri. Jokainen väri täytyy pystyä erottamaan muista väreistä selkeästi.
- 3h) Muutokset, jotka muuttavat pulmapelin perusideaa, ovat kiellettyjä. Pulmapelin muunnosversiot ovat sallittuja vain, jos muunnos ei anna kilpailijalle ylimääräistä tietoa (esim. palojen orientaatio tai identiteetti) verrattuna saman pulmapelin muokkaamattomaan versioon.
    - 3h1) Pyöristetyt (englanniksi "pillowed") pulmapelit ovat sallittuja.
    - 3h2) Pulmapelit joissa värjätty muovi on nähtävissä pulmapelin sisällä (englanniksi "stickerless" puzzles) ovat sallittuja. Tämä ei koske seuraavia pulmapelejä:
        - 3h2a) Pulmapelit joissa on läpinäkyviä osia, joiden ansiosta kilpailija voi saada ylimääräistä tietoa pulmapelin asennosta. Poikkeus: läpinäkyvä tarra tai logo (ks. [sääntö 3l](regulations:regulation:3l)).
    - 3h3) Mitkään pulmapeliin tehdyt muunnokset, jotka aiheuttavat huonon tuloksen, eivät oikeuta kilpailijaa ylimääräisiin ratkaisuyrityksiin.
    - 3h4) Clockissa seuraavat muutokset ovat sallittuja:
	    - 3h4a) Kustomoidut "insertit" (samanmuotoiset ja -kokoiset kuin alkuperäiset paperi-insertit) ovat sallittuja, WCA-delegaatin harkinnan mukaan. Inserteissä on oltava selkeästi merkittynä kello 12 siten, että se täsmää alkuperäisiä insertejä.
		- 3h4b) Pulmapelin muutokset, jotka eivät anna epäreilua etulyöntiasemaa, voidaan sallia, WCA-delegaatin harkinnan mukaan (esim. kellotaulujen uudelleenasemointi, pintojen kuviointi, sivujen teippaaminen).
		- 3h4c) Muutokset, joiden myötä saman puolen tapit on mahdollista erottaa toisistaan, ovat sallittuja, WCA-delegaatin harkinnan mukaan.
		- 3h4d) Logot missä tahansa pulmapelin kohdassa, kunhan niillä ei ole peitetty kellotauluja.
	- 3h5) Clockissa löysät tapit (ts. tapit, joiden asema voi muuttua painovoiman vaikutuksesta ilman, että niitä fyysisesti painetaan) eivät ole sallittuja.
- 3j) Pulmapelien on oltava puhtaita, eikä niissä saa olla merkintöjä, koholla olevia osia, vaurioita tai muita eroavaisuuksia, joiden avulla jonkin palan voi selvästi erottaa samantyyppisestä palasta. Poikkeus: logo (ks. [sääntö 3l](regulations:regulation:3l)).
    - 3j1) Pulmapeleissä saa olla kohtuullista kulumaa WCA-delegaatin harkinnan mukaan.
    - 3j2) Määritelmä: Kaksi palaa ovat samantyyppisiä, jos ne ovat identtisiä muodon ja koon suhteen tai peilikuvia muodon suhteen ja identtisiä koon suhteen.
    - 3j3) Aallotetut/kuvioidut palat, joista palojen orientaation voi päätellä tunnon perusteella, eivät ole sallittuja sokkolajeissa.
- 3k) WCA-delegaatin pitäisi hyväksyä pulmapelit ennen kuin niitä voi käyttää kilpailussa.
    - 3k1) Jos pulmapeli havaitaan sääntöjen vastaiseksi kierroksen aikana, täytyy kilpailijan toimittaa korvike.
    - 3k2) Rangaistus ratkaisuyrityksille, jotka tehtiin sääntöjen vastaisilla pulmapeleillä: ratkaisuyrityksen hylkäys (DNF). Seuraavat poikkeukset ovat voimassa:
	    - 3k2a) Jos pulmapelin havaitaan olevan sääntöjen vastainen ennen kierroksen loppua, voidaan kierroksen aikaisemmat tulokset korvata ylimääräisillä ratkaisuyrityksillä, WCA-delegaatin harkinnan mukaan.
		- 3k2b) 3x3x3 multisokko: jos huomataan, että jokin pulmapeleistä on sääntöjen vastainen, se voidaan laskea ratkaisemattomaksi sen sijaan, että koko yritys hylättäisiin, WCA-delegaatin harkinnan mukaan.
- 3l) Pulmapelissä voi olla logo värjätyllä osalla. Enintään yhdellä värjätyllä palalla saa olla logo. Poikkeus: sokkolajeissa pulmapelissä ei saa olla logoa.
    - 3l1) Logon on oltava keskuspalalla. Poikkeukset pulmapeleille, joissa ei ole keskuspalaa:
        - 3l1a) Pyraminx ja 2x2x2-kuutio: logo voi olla millä tahansa palalla.
        - 3l1b) Square-1: logon on oltava keskikerroksen palalla.
    - 3l2) Logo voi olla kohokuvioitu, kaiverrettu tai läpinäkyvässä tarrassa.
- 3m) Kaikkien valmistajien pulmapelit ja niiden osat ovat sallittuja, kunhan pulmapelit ovat WCA-sääntöjen mukaisia.


## <article-4><scrambling><scrambling> Artikla 4: Sekoittaminen

- 4a) Sekoittaja sekoittaa pulmapelit sekoitussarjojen mukaisesti.
- 4b) Pulmapelit on sekoitettava käyttäen tietokoneella generoituja satunnaisia sekoitussarjoja.
    - 4b1) Generoituja sekoitussarjoja ei saa tarkastella ennen kilpailua, eikä WCA-delegaatti saa valikoida niitä millään tavalla.
    - 4b2) Ryhmän sekoitussarjojen täytyy olla saatavilla vain WCA-delegaatille ennen kyseisen ryhmän aloittamista ja vain WCA-delegaatille ja ryhmän sekoittajille, kunnes ryhmä on kilpaillut loppuun asti. Poikkeus: 3x3x3 vähiten siirtoja -ratkaisussa kilpailijat saavat sekoitussarjat kierroksen aikana (ks. [artikla E](regulations:article:E)).
	    - 4b2a) Kilpailuun nimetty WCA-delegaatti saa antaa tulevien ryhmien sekoitussarjoja muiden järjestäjäryhmän jäsenten saataville ainoastaan, jos hän on hetkellisesti saavuttamattomissa (esim. kilpailee itse), ja tällöinkin hänen tulee antaa näiden saataville pienin mahdollinen määrä sekoitussarjoja.
    - 4b3) Sekoitusohjelman tekniset tiedot: Virallisen sekoitussarjan täytyy tuottaa satunnainen asema jonka ratkaiseminen vaatii vähintään 2 siirtoa (jokaisella asemalla yhtä suuri todennäköisyys). Seuraavat lisäykset/poikkeukset ovat voimassa:
        - 4b3a) Sokkolajeissa sekoitussarjan täytyy orientoida pulmapeli satunnaisesti (jokaisella orientaatiolla yhtä suuri todennäköisyys).
        - 4b3b) 2x2x2-kuutio: (Satunnaisen) aseman ratkaiseminen vaatii vähintään 4 siirtoa.
        - 4b3c) Skewb: (Satunnaisen) aseman ratkaiseminen vaatii vähintään 7 siirtoa.
        - 4b3d) Square-1: (Satunnaisen) aseman ratkaiseminen vaatii vähintään 11 siirtoa.
        - 4b3e) 5x5x5-kuutio, 6x6x6-kuutio, 7x7x7-kuutio ja Megaminx: Riittävän monta satunnaista siirtoa (satunnaisen aseman sijaan), ratkaiseminen vaatii vähintään 2 siirtoa.
        - 4b3f) Pyraminx: (Satunnaisen) aseman ratkaiseminen vaatii vähintään 6 siirtoa.
    - 4b4) Jokaista sekoitussarjaa pitäisi käyttää enintään 2 tunnin ajan. Aika alkaa, kun sekoitussarjaa käytetään ensimmäisen kerran.
- 4d) Sekoitusorientaatio:
    - 4d1) NxNxN-kuutiot ja Megaminx sekoitetaan siten, että valkoinen tahko (jos ei mahdollista, niin vaalein tahko) on päällä ja tummin viereinen vihreä tahko (jos ei mahdollista, niin tummin viereinen tahko) on edessä.
    - 4d2) Pyraminx sekoitetaan siten, että keltainen tahko (jos ei mahdollista, niin vaalein tahko) on pohjalla ja vihreä tahko (jos ei mahdollista, niin tummin viereinen tahko) on edessä.
    - 4d3) Square-1 sekoitetaan tummempi väri edessä (kahdesta mahdollisesta sekoitusorientaatiosta).
    - 4d4) Clock sekoitetaan aloittaen kummalta tahansa sivulta ja kello 12 ylhäällä.
    - 4d5) Skewb sekoitetaan siten, että valkoinen tahko (jos ei mahdollista, niin vaalein tahko) on päällä ja vihreä tahko (jos ei mahdollista, niin tummin viereinen tahko) on the edessä vasemmalla.
- 4f) Kilpailun sekoitussarjat on generoitava käyttäen nykyistä virallista versiota virallisesta WCA-sekoitusohjelmasta (saatavilla [WCA:n verkkosivun kautta](https://www.worldcubeassociation.org/regulations/scrambles/)).
- 4g) Pulmapelin sekoittamisen jälkeen sekoittajan on varmistettava, että pulmapeli on sekoitettu oikein. Jos pulmapelin asema on väärin, sekoittajan on korjattava se (esim. ratkaisemalla pulmapeli ja sekoittamalla uudestaan).
    - 4g1) Poikkeus: 6x6x6-kuution, 7x7x7-kuution ja Megaminxin asemaa ei tarvitse korjata, WCA-delegaatin harkinnan mukaan.
	- 4g2) Poikkeus: Clockissa, jos tappien asema muuttuu pulmapelin kuljettamisen tai paljastamisen yhteydessä, tapit voi jättää korjaamatta.


## <article-5><puzzle-defects><puzzledefects> Artikla 5: Pulmapelin viat

- 5a) Esimerkkejä pulmapelin vioista ovat: irronneet palat, palat pyörähtäneenä paikoillaan ja irronneet ruuvit/kannet/tarrat.
- 5b) Jos vika ilmenee ratkaisuyrityksen aikana, kilpailija voi joko korjata vian ja jatkaa yritystä, tai päättää yrityksen.
    - 5b1) Jos kilpailija korjaa pulmapelin, hän saa korjata vain vialliset palat. Työkaluja ja/tai osia muista pulmapeleistä ei saa käyttää alkuperäisen pulmapelin korjaamiseen. Rangaistus: ratkaisuyrityksen hylkäys (DNF).
    - 5b2) Mikään korjaus ei saa antaa kilpailijalle etua pulmapelin ratkaisemisessa. Rangaistus: ratkaisuyrityksen hylkäys (DNF).
    - 5b3) Sallitut korjaukset:
        - 5b3a) Jos jotkin palat ovat irronneet tai liikkuneet pois paikaltaan, kilpailija voi asettaa ne takaisin paikoilleen.
        - 5b3b) Jos pulmapelin korjauksen jälkeen, mutta ennen ratkaisuyrityksen loppua, kilpailija huomaa pulmapelin olevan tilassa, joka on mahdoton ratkaista, hän voi purkaa ja koota enintään 4 palaa tehdäkseen pulmapelin mahdolliseksi ratkaista.
        - 5b3c) Jos pulmapeli on tilassa, joka on mahdoton ratkaista ja voidaan tehdä mahdolliseksi ratkaista kääntämällä yhtä kulmapalaa, kilpailija voi korjata kulmapalan kääntämällä sitä paikoillaan purkamatta pulmapeliä.
    - 5b4) Sokkovaiheen aikana (ks. [sääntö B4](regulations:regulation:b4)), kaikki korjaukset on tehtävä sokkona. Rangaistus: ratkaisuyrityksen hylkäys (DNF).
    - 5b5) Jos jotkin palat ovat kokonaan tai osittain poissa paikoiltaan ratkaisuyrityksen lopussa, ovat seuraavat säännöt voimassa:
        - 5b5a) Jos vika koskee yhtä tai useampaa palaa, jossa ei ole värjättyjä osia, pulmapeli on ratkaistu.
        - 5b5b) Jos vika koskee yhtä palaa, jossa on yksi värjätty osa, pulmapeli on ratkaistu.
        - 5b5c) Jos vika koskee useampaa kuin yhtä palaa, joissa on kaikissa yksi värjätty osa, pulmapeli ei ole ratkaistu (DNF).
        - 5b5d) Jos vika koskee yhtä tai useampaa palaa, joissa on useampi kuin yksi värjätty osa, pulmapeli ei ole ratkaistu (DNF).
        - 5b5e) Säännöt [5b5c](regulations:regulation:5b5c) ja [5b5d](regulations:regulation:5b5d) syrjäyttävät säännöt [5b5a](regulations:regulation:5b5a) ja [5b5b](regulations:regulation:5b5b).
		- 5b5f) Jos pala on osittain irronnut tai poissa paikoiltaan, sen lopullisen sijainnin katsotaan olevan lähin kohta, jossa kyseisen palan olisi pulmapelin mekanismi huomioon ottaen mahdollista olla. Jos palan lopullinen sijainti on sama kuin sen sijainti pulmapelin ratkaistussa asemassa, katsotaan, ettei vika koske kyseistä palaa.
	- 5b6) Määritelmä: Pala on yksi tai useampi toisissaan täysin kiinni oleva komponentti niiden pulmapelin komponenttien, jotka pulmapelin normaalin käytön aikana säilyvät toisiinsa kiinnitettyinä eivätkä liiku toistensa suhteen, ryhmästä (esim. 3x3x3 keskuspalan kansi; 3x3x3 kulmapala, josta puuttuu yksi sivu; yksittäinen sivu 3x3x3 kulmapalasta).


## <article-7><environment><environment> Artikla 7: Ympäristö

- 7b) Katsojien on pysyttävä vähintään 1,5 metrin päässä käytössä olevista ratkaisupaikoista.
- 7c) Kilpailualueen valaistukseen on kiinnitettävä erityistä huomiota. Valaistuksen pitäisi olla neutraalia siten, että kilpailijat voivat helposti erottaa pulmapelien värit toisistaan.
- 7e) Kilpailualueen on oltava savuton.
- 7f) Ratkaisupaikka:
    - 7f1) Määritelmät:
        - 7f1a) Stackmat: Speed Stacks Stackmat-ajastin ja täysikokoinen matto. Hyväksytyt ajastinmallit: Generation 3 Pro Timer, Generation 4 Pro Timer, Generation 5 Pro Timer.
        - 7f1b) Matto: Stackmatin matto.
        - 7f1c) Ajastin: Stackmatin ajastin tai sekuntikello (pidemmille ratkaisuyrityksille).
        - 7f1d) Alusta: Tasainen alusta, jolle Stackmat on asetettu. Matto on osa alustaa. Ajastin ei ole osa alustaa.
    - 7f2) Stackmat-ajastimen täytyy olla kiinnitettynä mattoon ja asetettuna alustalle siten, että ajastin on kilpailijaa lähimpänä olevalla maton sivulla.
	- 7f3) Järjestäjäryhmän pitäisi muokata Stackmat-ajastimia kestämään paremmin yleisiä sattumuksia vaikeuttamalla ajastimen nappien painamista vahingossa (esim. kiinnittämällä nappien ympärille renkaita) ja varmistamalla, että paristo pysyy tukevasti paikallaan (esim. pehmustamalla paristokotelo).
	- 7f4) Generation 5 Pro Timer -ajastinta täytyy käyttää tilassa "2-pad".
- 7h) Kilpailualueella pitäisi olla yksi tai useampi kilpailijoiden odotusalue.
    - 7h1) Järjestäjäryhmä voi vaatia kilpailijaa, joka on kutsuttu kilpailemaan, pysymään kilpailijoiden odotusalueella siihen asti, kun hän on suorittanut kaikki ratkaisuyrityksensä kyseisellä kierroksella.
	- 7h2) Määritelmä: Kilpailijoiden odotusalue on alue, jossa ryhmän kilpailijat odottavat kutsua ratkaisupaikalle.


## <article-9><events><events> Artikla 9: Lajit

- 9a) WCA hallinnoi kilpailuja mekaanisille pulmapeleille, joita operoidaan kääntelemällä palajoukkoja (englanniksi "twisty puzzles")
- 9b) WCA:n viralliset lajit ovat:
    - 9b1) 3x3x3-kuutio, 2x2x2-kuutio, 4x4x4-kuutio, 5x5x5-kuutio, 3x3x3 yhdellä kädellä, Clock, Megaminx, Pyraminx, Skewb ja Square-1.
        - 9b1a) Yhtenäisen kierroksen kierrosformaatti näille lajeille on "Typistetty 5:n keskiarvo".
		- 9b1b) Cutoff-kierroksen kierrosformaatti näille lajeille on "Paras 2:sta"/"Typistetty 5:n keskiarvo".
    - 9b2) 6x6x6-kuutio ja 7x7x7-kuutio.
        - 9b2a) Yhtenäisen kierroksen kierrosformaatti näille lajeille on "3:n keskiarvo".
		- 9b2b) Cutoff-kierroksen kierrosformaatti näille lajeille on "Paras 1:sta"/"3:n keskiarvo".
    - 9b3) 3x3x3 sokkona, 4x4x4 sokkona ja 5x5x5 sokkona
        - 9b3a) Yhtenäisen kierroksen kierrosformaatti näille lajeille on "Paras 3:stä"
        - 9b3b) Näille lajeille WCA tunnustaa myös "3:n keskiarvo" -rankingin ja -ennätykset, mutta näitä ei käytetä kilpailusijoitusten määrittämiseen.
	- 9b4) 3x3x3 vähiten siirtoja.
	    - 9b4a) Yhtenäisen kierroksen kierrosformaatit tälle lajille ovat "Paras 1:stä", "Paras 2:sta" tai "3:n keskiarvo".
		- 9b4b) Cutoff-kierroksen kierrosformaatit tälle lajille ovat "Paras 1:stä"/"Paras 2:sta", "Paras 1:stä"/"3:n keskiarvo" tai "Paras 2:sta"/"3:n keskiarvo"
	- 9b5) 3x3x3 multisokko.
	    - 9b5a) Yhtenäisen kierroksen kierrosformaatti tälle lajille on "Paras X:stä" (missä X on 1, 2 tai 3).
		- 9b5b) Cutoff-kierroksen kierrosformaatti tälle lajille on "Paras X:stä"/"Paras Y:stä" (missä X on 1 tai 2, Y on 2 tai 3 ja Y > X).
- 9f) Kierroksen tulokset mitataan seuraavasti:
    - 9f1) Kaikki alle 10 minuutin ajat, poislukien 3x3x3 multisokko, mitataan ja katkaistaan sekunnin sadasosan tarkkuudelle. Kaikki alle 10 minuutin (typistetyt) keskiarvot mitataan ja pyöristetään lähimpään sekunnin sadasosaan.
    - 9f2) Kaikki yli 10 minuutin ajat ja (typistetyt) keskiarvot sekä kaikki ajat 3x3x3 multisokko -tuloksissa mitataan ja pyöristetään lähimpään sekuntiin (esim. X.49 on X, X.50 on X+1).
    - 9f4) Ratkaisuyrityksen tulos on DNF (Did Not Finish), jos ratkaisu on hylätty tai ratkaisematon/keskeneräinen.
	    9f4a) Jos kilpailija rikkoo jotakin sääntöä niin selkeästi, että ratkaisuyritys hylätään varmasti, tuomarin pitäisi keskeyttää ratkaisuyritys heti. Jos tuomari on epävarma tai jos keskeyttäminen voisi olla häiritsevää (esim. koska ylimääräinen ratkaisuyritys voisi viivästyttää kilpailua), tuomarin pitäisi kysyä WCA-delegaatin näkemystä.
    - 9f5) Ratkaisuyrityksen tulos on DNS (Did Not Start), jos kilpailija on oikeutettu ratkaisuyritykseen, mutta kieltäytyy siitä.
    - 9f6) "Paras X:stä" -kierroksilla jokaiselle kilpailijalle myönnetään X ratkaisuyritystä. Näistä paras tulos määrää kilpailijan sijoituksen kierroksella.
    - 9f7) "Paras X:stä" -kierroksilla DNF tai DNS on huonoin mahdollinen tulos.
    - 9f8) "Typistetty 5:n keskiarvo" -kierroksilla kilpailijoille myönnetään 5 ratkaisuyritystä. Näistä 5:stä yrityksestä paras ja huonoin poistetaan ja aritmeettinen keskiarvo 3:sta jäljellä olevasta yrityksestä määrää kilpailijan sijoituksen kierroksella.
    - 9f9) "Typistetty 5:n keskiarvo" -kierroksilla sallitaan yksi DNF tai DNS, joka lasketaan kilpailijan huonoimmaksi tulokseksi kierroksella. Jos kilpailijalla on useampi kuin yksi DNF- ja/tai DNS-tulos kierroksella, hänen keskiarvotuloksensa kyseisellä kierroksella on DNF.
    - 9f10) "3:n keskiarvo" -kierroksilla kilpailijoille myönnetään 3 ratkaisuyritystä. Näiden 3:n tuloksen aritmeettinen keskiarvo määrää kilpailijan sijoituksen kierroksella.
    - 9f11) Jos kilpailijalla on "3:n keskiarvo" -kierroksella vähintään yksi DNF- tai DNS-tulos, on hänen keskiarvotuloksensa kyseisellä kierroksella DNF.
    - 9f12) "Paras X:stä" -kierroksilla sijoitukset määräytyvät kilpailijoiden parhaiden tulosten mukaan. Tuloksia verrataan seuraavasti:
        - 9f12a) Ajastetuissa tuloksissa "parempi" määritellään lyhyempänä aikana.
        - 9f12b) 3x3x3 vähiten siirtoja: "parempi" määritellään pienempänä ratkaisun siirtojen määränä.
        - 9f12c) 3x3x3 multisokko: sijoitukset määräytyvät ratkaistujen pulmapelien ja ratkaisemattomien pulmapelien määrän erotuksen perusteella siten, että suurempi erotus on parempi. Jos erotus on pienempi kuin 0 tai jos vain 1 pulmapeli on ratkaistu, ratkaisuyrityksen tulos on ratkaisematon (DNF). Jos kilpailijat saavuttavat saman tuloksen, sijoitukset määritellään kokonaisajan perusteella siten, että lyhyempi aika on parempi. Jos kilpailijat saavuttavat saman tuloksen ja ajan, tulokset määritellään ratkaisemattomien pulmapelien määrällä siten, että vähemmän ratkaisemattomia pulmapelejä on parempi.
    - 9f13) "3:n keskiarvo" ja "Typistetty 5:n keskiarvo" -kierroksilla sijoitukset määräytyvät kilpailijoiden (typistettyjen) keskiarvojen paremmuusjärjestyksen perusteella siten, että pienempi keskiarvotulos on "parempi".
    - 9f14) Jos kaksi tai useampi kilpailijaa saavuttaa "3:n keskiarvo" tai "Typistetty 5:n keskiarvo" -kierroksella saman keskiarvotuloksen, sijoitukset määräytyvät kilpailijoiden parhaiden tulosten mukaan siten, että lyhyempi aika on parempi.
    - 9f15) Kilpailijat, jotka saavuttavat kierroksella saman tuloksen, saavat identtisen sijoituksen kyseisellä kierroksella.
- 9g) Cutoff-kierroksella on määritelty cutoff-vaihe ("Paras X:stä") sekä cutoff-vaatimus (esim. cutoff-vaihe "Paras 2:sta" ja cutoff-vaatimus "alle 2 minuuttia"). Jos edes yksi kilpailijan ratkaisuista cutoff-vaiheessa täyttää cutoff-vaatimuksen, kilpailija jatkaa kierroksella loppuun asti. Cutoff-vaiheessa tehdyt ratkaisut lasketaan mukaan kierrostuloksiin.
- 9i) Virallisten WCA-kilpailujen tulosten täytyy olla listattuna WCA:n maailmanrankingissä.
    - 9i1) WCA hyväksyy seuraavanlaiset alueelliset ennätykset: kansalliset ennätykset, maanosan ennätykset ja maailmanennätykset.
    - 9i2) Kaikkien kierroksen tulosten oletetaan tapahtuneen kierroksen viimeisenä kalenteripäivänä. Jos alueellinen ennätys rikotaan useaan kertaan saman kalenteripäivän aikana, vain paras tulos lasketaan alueellisen ennätyksen rikkojaksi.
    - 9i3) Jos lajin WCA-sääntöjä muutetaan, olemassa olevat alueelliset ennätykset pysyvät voimassa kunnes ne rikotaan uusien sääntöjen alla.
- 9j) Jokainen laji on pidettävä enintään kerran yhden kilpailun aikana.
- 9k) Kaikki kilpailijat voivat osallistua kilpailussa kaikkiin lajeihin, lukuunottamatta WCA Competition Announcement Teamin hyväksymiä erikoistapauksia.
- 9l) Jokaisen kierroksen on oltava valmis ennen saman lajin seuraavan kierroksen alkua. Poikkeus: ylimääräinen ratkaisuyritys voidaan myöntää missä tahansa kilpailun vaiheessa korvaamaan ratkaisuyritys, joka alunperin oli epäkelpo.
- 9m) Lajeissa on oltava enintään neljä kierrosta.
    - 9m1) Kierrosten, joilla on enintään 99 kilpailijaa, jälkeen täytyy olla enintään kaksi kierrosta.
    - 9m2) Kierrosten, joilla on enintään 15 kilpailijaa, jälkeen täytyy olla enintään yksi kierros.
    - 9m3) Kierrosten, joilla on enintään 7 kilpailijaa, jälkeen ei saa olla kierroksia.
- 9o) Cutoff-kierrokset lasketaan yhtenä kierroksena lajin kierroslukumäärää laskettaessa.
- 9p) Jos lajissa on useita kierroksia, niin:
    - 9p1) Vähintään 25% kilpailijoista täytyy pudottaa jatkosta kyseisen lajin perättäisten kierrosten välissä.
    - 9p2) Kilpailijat, jotka etenevät seuraavalle kierrokselle, täytyy valita edellisen kierroksen sijoitusten (parhaat X kilpailijaa) tai tulosten (kaikki kilpailijat, joiden tulos oli parempi kuin X) perusteella.
        - 9p2a) Jokaisen kierroksen jatkoonpääsyvaatimukset täytyy ilmoittaa ennen kierroksen alkua, eikä niitä pitäisi muuttaa kierroksen alettua. Muutokset täytyy tehdä WCA-delegaatin, jonka tulee harkita vahvasti muutoksen reiluutta, harkinnan mukaan.
    - 9p3) Jos jatkoon päässyt kilpailija vetäytyy kierrokselta, hänet voidaan korvata edellisen kierroksen parhaalla karsiutuneella kilpailijalla.
- 9s) Jokaisen lajin jokaisella kierroksella on oltava aikaraja (ks. [sääntö A1a](regulations:regulation:A1a)).
- 9t) Jos kilpailun päättymisen jälkeen tapahtuu muutos kilpailijan tuloksiin (esim. tulosten tallennusvirheen tai takautuvan rangaistuksen vuoksi) niin, että kilpailija ei olisi saanut jatkaa seuraavalle kierrokselle (tai ei ollut oikeutettu kilpailemaan kierroksella), kilpailijan kaikki tulokset kaikilta seuraavilta kierroksilta täytyy poistaa (ks. [sääntö 9u](regulations:regulation:9u)).
    - 9t1) Jos tämän vuoksi kierros ei enää noudata [sääntöä 9p1](regulations:regulation:9p1), muiden kilpailijoiden tuloksia ei saa poistaa.
	- 9t2) Jos tämän vuoksi kierros ei enää noudata [sääntöä 9m1](regulations:regulation:9m1), [9m2](regulations:regulation:9m2) tai [9m3](regulations:regulation:9m3), mitään jatkokierroksia ei saa poistaa.
	- 9t3) Jos kilpailijan tuloksiin tehdään muutos, jonka seurauksena toisen kilpailijan ei olisi pitänyt jatkaa seuraavalle kierrokselle, tämän toisen kilpailijan tuloksia ei saa poistaa.
- 9u) Kilpailun katsotaan päättyneen, kun kaikki seuraavista vaatimuksista täyttyvät:
    - 9u1) Kaikki WCA-kilpailusivun aikataulussa olevat kierrokset on saatu päätökseen.
	- 9u2) WCA-delegaatti ilmoittaa kilpailun päättyneen. Jos WCA-delegaatti ei ilmoita kilpailun päättyneen, vaaditaan sen sijaan ainakin yksi seuraavista ehdoista:
	    - 9u2a) Kaikki kilpailun merkityt WCA-delegaatit ovat lähteneet kilpailupaikalta.
		- 9u2b) Kilpailun viimeinen kalenterivuorokausi on loppunut.


## <article-10><solved-state><solvedstate> Artikla 10: Ratkaistu asema

- 10b) Vain pulmapelin lepotila ajastimen pysäyttämisen jälkeen huomioidaan.
- 10c) Pulmapeli voi olla missä tahansa orientaatiossa ratkaisuyrityksen lopussa.
- 10d) Kaikkien pulmapelin osien on oltava täysin paikallaan pulmapelissä niille määrätyillä paikoilla. Poikkeus: ks. [sääntö 5b5](regulations:regulation:5b5).
- 10e) Pulmapeli on ratkaistu, kun kaikki värjätyt osat ovat kasattuna ja kaikki osat kohdistettuna alla määriteltyjen rajojen puitteissa:
    - 10e1) Jos kaksi pulmapelin vierekkäistä osaa (t.s. kaksi vierekkäistä samansuuntaista kuution siivua) eivät ole [säännön 10f](regulations:regulation:10f) selittämien rajoitusten puitteissa, pulmapelin ratkaisemisen katsotaan vaativan yhden ylimääräisen siirron (ks. "Outer Block Turn Metric" [artiklassa 12](regulations:article:12)).
    - 10e2) Jos pulmapelin ratkaiseminen ei vaadi ylimääräisiä siirtoja, pulmapeli on ratkaistu ilman rangaistusta.
    - 10e3) Jos pulmapelin ratkaiseminen vaatii yhden ylimääräisen siirron, pulmapeli on ratkaistu aikarangaistuksella (+2 sekuntia).
    - 10e4) Jos pulmapelin ratkaiseminen vaatii useamman kuin yhden siirron, pulmapeli on ratkaisematon (DNF).
- 10f) Hyväksytyn vinouden rajat pulmapeleille:
    - 10f1) NxNxN-kuutiot: enintään 45 astetta.
    - 10f2) Megaminx: enintään 36 astetta.
    - 10f3) Pyraminx ja Skewb: enintään 60 astetta.
    - 10f4) Square-1: enintään 45 astetta (U/D) tai 90 astetta (/).
- 10h) Pulmapelien, joita ei ole määritelty tässä artiklassa, ratkaistu asema arvioidaan pulmapelin yleisesti hyväksytyn päämäärän mukaan.
    - 10h1) Clockin ratkaistu asema saavutetaan, kun kaikki kahdeksantoista kellotaulua osoittavat kohti kello 12:ta.


## <article-11><incidents><incidents> Artikla 11: Poikkeustilanteet

- 11a) Poikkeustilanteet käsittävät:
    - 11a1) Väärin suoritetut lajin menettelytavat toimihenkilöiden tai kilpailijoiden toimesta.
    - 11a2) Tilan häiriöt ja muut häiriöt (esim. sähkökatko, palohälytys).
    - 11a3) Välineistön toimintahäiriöt.
- 11b) Jos poikkeustilanne ilmenee, WCA-delegaatti määrittelee puolueettoman ja sopivan jatkotoimenpiteen.
- 11d) Jos WCA-säännöt eivät ole täysin selkeät tai poikkeustilannetta ei ole määritelty WCA-säännöissä, täytyy WCA-delegaatin tehdä päätös reilun urheiluhengen mukaisesti (ks. myös [sääntö 11e3](regulations:regulation:11e3)).
- 11e) WCA-delegaatti voi myöntää kilpailijalle ylimääräisen ratkaisuyrityksen, joka korvaa ratkaisuyrityksen, johon poikkeustilanne vaikutti. Kilpailijan pitäisi tehdä suullinen tai kirjallinen vetoomus tuomarille ja WCA-delegaatille poikkeustilanteen aikana ennen alkuperäisen ratkaisuyrityksen loppua ollakseen oikeutettu ylimääräiseen ratkaisuyritykseen. Vetoomus ei takaa kilpailijalle ylimääräistä ratkaisuyritystä.
    - 11e1) Jos kilpailijalle myönnetään ylimääräinen ratkaisuyritys, täytyy kyseiseen ratkaisuyritykseen käyttää eri sekoitussarjaa. Tämä sekoitussarja on generoitava käyttäen nykyistä virallista versiota virallisesta WCA-sekoitusohjelmasta (ks. [sääntö 4f](regulations:regulation:4f)).
    - 11e2) Jos kilpailijalle myönnetään ylimääräinen ratkaisuyritys, pitäisi kyseinen ratkaisuyritys suorittaa heti sen ratkaisuyrityksen jälkeen, joka aiheutti ylimääräisen ratkaisuyrityksen myöntämisen, ja sen täytyy korvata alkuperäinen normaalisti numeroitu ratkaisuyritys.
    - 11e3) Jos se, pitäisikö poikkeustilanteen johtaa ylimääräiseen ratkaisuyritykseen, on epäselvää, kilpailijalle voidaan myöntää väliaikainen ylimääräinen ratkaisuyritys, jota käytetään vain, jos se jälkikäteen todetaan oikeutetuksi (esim. WRC:n päätöksellä).
- 11f) Päätöksiä poikkeustilanteista voidaan tukea video- tai valokuva-analyysillä WCA-delegaatin harkinnan mukaan.
- 11g) WCA-delegaatin täytyy varmistaa, että säännöt ja ohjesäännöt ovat saatavilla (esim. tulostettuna, digitaalisena tai internetin välityksellä) kaikkien poikkeustilanteiden varalle.
- 11h) WCA-delegaatti voi vaatia kilpailijoita, jotka vakavasti rikkovat [sääntöä 2k3](regulations:regulation:2k3), poistumaan kilpailupaikalta, ottaen tilanteen vakavuuden ja sen vaatimat toimintatavat huomioon. Jos kilpailija kieltäytyy tästä, WCA voi aloittaa kurinpitotoimenpiteet häntä kohtaan.


## <article-12><notation><notation> Artikla 12: Notaatio

- 12a) Notaatio NxNxN-kuutioille:
    - 12a1) Pintasiirrot:
        - 12a1a) Myötäpäivään, 90 astetta: F (etutahko), B (takatahko), R (oikeanpuoleinen tahko), L (vasemmanpuoleinen tahko), U (ylätahko), D (alatahko).
        - 12a1b) Vastapäivään, 90 astetta: F', B', R', L', U', D'.
        - 12a1c) 180 astetta: F2, B2, R2, L2, U2, D2.
    - 12a2) Ulkolohkosiirot (uloin siivu plus viereiset sisemmät siivut). Alla määritellyissä siirroissa n on liikutettavien siivujen kokonaismäärä, jonka täytyy olla välillä 1 < n < N (N on kuution siivujen määrä). n voidaan jättää pois kahdelle siivulle. Ulkolohkosiirot ovat:
        - 12a2a) Myötäpäivään, 90 astetta: nFw, nBw, nRw, nLw, nUw, nDw.
        - 12a2b) Vastapäivään, 90 astetta: nFw', nBw', nRw', nLw', nUw', nDw'.
        - 12a2c) 180 astetta: nFw2, nBw2, nRw2, nLw2, nUw2, nDw2.
	- 12a4) Rotaatiot (koko pulmapelin):
	    - 12a4a) Myötäpäivään, 90 astetta: x (samaan suuntaan kuin R tai L'), y (samaan suuntaan kuin U tai D'), z (samaan suuntaan kuin F tai B').
		- 12a4b) Vastapäivään, 90 astetta: x' (samaan suuntaan kuin R' tai L), y' (samaan suuntaan kuin U' tai D), z' (samaan suuntaan kuin F' tai B).
		- 12a4c) 180 astetta: x2, y2, z2.
    - 12a5) Outer Block Turn Metric (OBTM) määritellään seuraavasti:
        - 12a5a) Jokainen pintasiirto ja ulkolohkosiirto lasketaan yhtenä siirtona.
        - 12a5b) Jokainen rotaatio lasketaan nollana siirtona.
	- 12a6) Execution Turn Metric (ETM) määritellään seuraavasti: Jokainen pintasiirto, ulkolohkosiirto ja rotaatio lasketaan yhtenä siirtona.
- 12c) Notaatio Square-1:lle:
    - 12c1) Siirrot tehdään siten, että yksi keskikerroksen kahdesta pienimmästä pinnasta on etutahkon vasemmalla puolella.
    - 12c2) (X, Y) tarkoittaa seuraavaa: käännä ylätahkoa X kertaa 30 astetta myötäpäivään, käännä alatahkoa Y kertaa 30 astetta myötäpäivään. X:n ja Y:n täytyy olla kokonaislukuja -5:en ja 6:en välillä, eivätkä saa molemmat olla 0.
    - 12c3) "/" tarkoittaa seuraavaa: käännä pulmapelin oikeaa puolikasta 180 astetta.
    - 12c4) Square-1:n metriikka: (X, Y) on yksi siirto, "/" on yksi siirto.
- 12d) Notaatio Megaminxille (vain sekoitusnotaatio):
    - 12d1) Pintasiirrot:
        - 12d1a) Myötäpäivään, 72 astetta: U (ylätahko).
        - 12d1b) Vastapäivään, 72 astetta: U' (ylätahko).
    - 12d2) Muut siirrot tehdään siten, että 3 palaa pulmapelin vasemmassa yläreunassa pysyvät paikoillaan:
        - 12d2c) 144 asteen siirto myötäpäivään liikuttaen koko pulmapeliä vasemman yläreunan kolmen palan siivua lukuunottamatta: R++ (pystysiivut), D++ (vaakasiivut).
        - 12d2d) 144 asteen siirto vastapäivään liikuttaen koko pulmapeliä vasemman yläreunan kolmen palan siivua lukuunottamatta: R-- (pystysiivut), D-- (vaakasiivut).
- 12e) Notaatio Pyraminxille:
    - 12e1) Pulmapeli orientoidaan siten, että alatahko on täysin vaakasuorassa ja etutahko osoittaa kohti Pyraminxiä pitelevää henkilöä.
    - 12e2) Myötäpäivään, 120 astetta: U (2 yläkerrosta), L (2 vasemmanpuoleista kerrosta), R (2 oikeanpuoleista kerrosta), B (2 takakerrosta), u (yläkärki), l (vasemmanpuoleinen kärki), r (oikeanpuoleinen kärki), b (takakärki).
    - 12e3) Vastapäivään, 120 astetta: U' (2 yläkerrosta), L' (2 vasemmanpuoleista kerrosta), R' (2 oikeanpuoleista kerrosta), B' (2 takakerrosta), u' (yläkärki), l' (vasemmanpuoleinen kärki), r' (oikeanpuoleinen kärki), b' (takakärki).
- 12g) Notaatio Clockille:
    - 12g1) Pulmapeli orientoidaan siten, että kello 12 osoittaa ylös ja kumpi tahansa sivu on edessä.
    - 12g2) Siirrä tapit ylös: UR (yläoikea), DR (alaoikea), DL (alavasen), UL (ylävasen), U (molemmat ylätapit), R (molemmat oikeat tapit), D (molemmat alatapit), L (molemmat vasemmat tapit), ALL (kaikki).
    - 12g3) Käännä yläasennossa olevan tapin vieressä olevaa ratasta ja tämän jälkeen siirrä kaikki tapit alas: X+ (X siirtoa myötäpäivään), X- (X siirtoa vastapäivään).
    - 12g4) Käännä pulmapeli ympäri siten, että kello 12 pysyy ylhäällä, sitten siirrä kaikki tapit alas: y2.
- 12h) Notaatio Skewbille:
    - 12h1) Pulmapeli orientoidaan siten, että kolme tahkoa on täysin näkyvissä ja ylätahko on päällä.
    - 12h2) Myötäpäivään, 120 astetta: R (kauimmaista alaoikealla näkyvää kärkeä ympäröivä kerros), U (kauimmaista ylhäällä näkyvää kärkeä ympäröivä kerros), L (kauimmaista alavasemmalla näkyvää kärkeä ympäröivä kerros), B (kauimmaista takana olevaa kärkeä ympäröivä kerros).
    - 12h3) Vastapäivään, 120 astetta: R' (kauimmaista alaoikealla näkyvää kärkeä ympäröivä kerros), U' (kauimmaista ylhäällä näkyvää kärkeä ympäröivä kerros), L' (kauimmaista alavasemmalla näkyvää kärkeä ympäröivä kerros), B' (kauimmaista takana olevaa kärkeä ympäröivä kerros).
- 12i) Määritelmä: Siirto on mikä tahansa yllä määritellyn notaation kuvaama muutos pulmapelin asemaan, sisältäen vinouden, joka ylittää [säännössä 10f](regulations:regulation:10f) kuvatut rajat.


## <article-A><speedsolving><speedsolving> Artikla A: Nopeusratkaisu

- A1) Nopeusratkaisuyritysten täytyy seurata seuraavia menettelytapoja.
    - A1a) Järjestäjäryhmän täytyy asettaa vähintään yhdenlainen aikaraja (aikaraja yksittäistä ratkaisuyritystä kohden ja/tai kumulatiivinen aikaraja) jokaiselle kierrokselle.
        - A1a1) Oletusaikaraja on 10 minuuttia jokaista kierroksen ratkaisuyritystä kohden, mutta järjestäjäryhmä voi ilmoittaa korkeamman tai matalamman aikarajan. Tässä tapauksessa aikarajan täytyy olla sama jokaista kierroksen ratkaisuyritystä kohden.
        - A1a2) Muille lajeille kuin 3x3x3 vähiten siirtoja ja 3x3x3 multisokko voi järjestäjäryhmä asettaa kumulatiivisen aikarajan. Kumulatiivisen aikarajan täytyy koskea joko yhden kierroksen kaikkia ratkaisuyrityksiä (esim. 3 yritystä, joiden kumulatiivinen aikaraja on 20 minuuttia) tai kaikkia ratkaisuyrityksiä eri lajien tiettyjen kierrosten yhdistelmässä. Yksittäisen ratkaisuyrityksen aikaraja on pienempi seuraavista: kierrokselle määritelty yksittäisen ratkaisuyrityksen aikaraja tai kumulatiivisen aikarajan ja aikaisempiin kumulatiivista aikarajaa kerryttäviin ratkaisuyrityksiin käytetyn yhteenlasketun ajan erotus (ks. [sääntö A1a5](regulations:regulation:A1a5)). Kierroksella ei saa olla enempää kuin yksi kumulatiivinen aikaraja.
        - A1a3) Kaikkien kierrosten aikarajat täytyy ilmoittaa ennen kilpailua, eikä niitä pitäisi muuttaa kyseessä olevan kierroksen alettua. Muutokset on tehtävä WCA-delegaatin, jonka on huolellisesti harkittava muutoksen reiluutta, harkinnan mukaan.
        - A1a4) Kilpailijan täytyy lopettaa jokainen ratkaisu aikarajan puitteissa. Jos kilpailija saavuttaa ratkaisun aikarajan, tuomari lopettaa ratkaisuyrityksen välittömästi ja kirjaa tulokseksi DNF. Poikkeus: 3x3x3 multisokko (ks. [sääntö H1b1](regulations:regulation:H1b1)).
        - A1a5) Aikarajaan verrattava aika on ratkaisuyrityksen lopullinen tulos aikarangaistusten jälkeen (jos tulos ei ole DNF) tai ratkaisuyritykseen käytetty aika (jos tulos on DNF).
    - A1b) Jos ratkaisun aikaraja on suurempi kuin 10 minuuttia, täytyy sekuntikelloa käyttää ajan mittaamiseen.
        - A1b1) Stackmatia täytyy käyttää sekuntikellon lisäksi. Poikkeus: lajeissa, joissa ei ole tarkasteluvaihetta ja kilpailijan odotetaan ylittävän 10 minuuttia, on Stackmatin käyttö vapaaehtoista.
        - A1b2) Jos aika Stackmat-ajastimesta on saatavilla, on se alkuperäinen aika. Muulloin (esim. Stackmat-ajastimessa oli toimintahäiriö, se ylitti 10 minuuttia tai sitä ei käytetty ollenkaan) sekuntikellon aika on alkuperäinen aika.
    - A1c) Kilpailijan, joka osallistuu lajiin, täytyy pystyä täyttämään lajin vaatimukset (ks. [sääntö 2k6](regulations:regulation:2k6)).
- A2) Sekoittaminen:
    - A2a) Kierrokselle kutsuttaessa kilpailija toimittaa pulmapelin sekoittajalle ratkaistussa asemassa. Tämän jälkeen kilpailija odottaa kilpailijoiden odotusalueella, kunnes hänet kutsutaan kilpailemaan.
    - A2b) Sekoittaja sekoittaa pulmapelin [artiklan 4](regulations:article:4) sääntöjen mukaan.
        - A2b1) Square-1:lle järjestäjäryhmä voi ottaa käyttöön ohuita esineitä, joita asetetaan pulmapeliin estämään vahinkosiirtoja ennen ratkaisuyrityksen alkua. Järjestäjäryhmän pitäisi ilmoittaa näiden esineiden käyttämisestä ennen kierroksen alkua.
    - A2c) Kilpailija ei saa nähdä pulmapeliä sen sekoittamisen aloittamisen ja tarkasteluvaiheen alun välisenä aikana.
        - A2c1) Sekoittaja asettaa sekoitetun pulmapelin päälle suojan, joka tekee minkä tahansa pulmapelin osan näkemisen mahdottomaksi kilpailijoille ja yleisölle. Suoja pysyy pulmapelin päällä ratkaisuyrityksen alkuun asti.
    - A2d) Ottaessaan pulmapelin sekoittajalta tuomari tutkii pulmapelin pikaisesti varmistaakseen, että se on täysin sekoitettu. Tuomari esittää mahdolliset huolenaiheet sekoittajalle, joka tämän jälkeen suorittaa yksityiskohtaisen tarkastuksen.
        - A2d1) Sekoittajan tai nimetyn tuomarin täytyy tarkastaa sekoitettu pulmapeli ja allekirjoittaa tuloskortti sen merkiksi, että sekoittaja käytti oikeaa sekoitussarjaa ja että pulmapeli vastaa kuvaa täysin (ks. [sääntö 4g](regulations:regulation:4g)). Poikkeus: 6x6x6-kuution, 7x7x7-kuution tai Megaminxin ollessa kyseessä voidaan allekirjoitus tehdä sen merkiksi, että pulmapeli on täysin sekoitettu (ks. [sääntö 4g1](regulations:regulation:4g1)).
    - A2e) Tuomari asettaa pulmapelin matolle satunnaisessa orientaatiossa varmistaen, että se pysyy täysin peitettynä.
        - A2e1) Kilpailija ei saa pyytää tiettyä orientaatiota, eikä tuomari saa oman tietonsa tai odotuksensa pulmapelin asemasta vaikuttaa orientaatioon, johon hän asettaa pulmapelin matolla.
- A3) Tarkasteluvaihe:
    - A3a) Kilpailija voi tarkastella pulmapeliä jokaisen ratkaisuyrityksen alussa.
        - A3a1) Kilpailijalle myönnetään enintään 15 sekuntia pulmapelin tarkasteluun ja ratkaisun aloittamiseen.
    - A3b) Tuomari valmistelee ajastimen laittamalla sen päälle ja nollaamalla sen tarvittaessa. Jos käytössä on Generation 5 Pro Timer, tuomarin täytyy varmistaa, että se on tilassa "2-pad". Tuomari valmistelee myös sekuntikellon tarkasteluvaiheen ajastamiseksi.
        - A3b1) Kun tuomari uskoo kilpailijan olevan valmis, tuomari kysyy "VALMIS?" tai "READY?". Kilpailijan täytyy olla valmis aloittamaan ratkaisuyritys minuutin sisällä siitä hetkestä, kun häntä kutsuttiin, tai muuten kilpailija menettää ratkaisuyrityksen (DNS) tuomarin harkinnan mukaan.
        - A3b2) Kilpailija aloittaa ratkaisuyrityksen vahvistamalla, että hän on valmis, minkä jälkeen tuomari paljastaa pulmapelin ja aloittaa tarkasteluvaiheen ajastamisen.
		- A3b3) Kun tarkasteluvaihetta on kulunut 8 sekuntia, tuomari sanoo "8 SEKUNTIA" tai "8 SECONDS".
		- A3b4) Kun tarkasteluvaihetta on kulunut 12 sekuntia, tuomari sanoo "12 SEKUNTIA" tai "12 SECONDS".
    - A3c) Kilpailija voi nostaa pulmapelin tarkasteluvaiheen aikana.
        - A3c1) Kilpailija ei saa tehdä siirtoja tai tarkoituksellisesti muuttaa sivujen suhteellista asemaa tarkasteluvaiheen aikana. Rangaistus: ratkaisuyrityksen hylkäys (DNF). Poikkeus: ks. [sääntö A3c2](regulations:regulation:A3c2) ja [sääntö A3c5](regulations:regulation:A3c5).
        - A3c2) Jos pulmapelin osat eivät ole täysin suorassa, voi kilpailija suoristaa sivut, kunhan korjaukset pysyvät [säännön 10f](regulations:regulation:10f) rajoissa.
        - A3c3) Kilpailija voi nollata ajastimen ennen ratkaisun aloittamista.
        - A3c4) Jos järjestäjäryhmä on Square-1:ssä vaatinut ohuen esineen asettamista pulmapeliin (ks. [sääntö A2b1](regulations:regulation:A2b1)), voi kilpailija poistaa esineen pulmapelistä tarkasteluvaiheen aikana.
		- A3c5) Square-1:ssä kilpailijaa ei pitäisi rangaista vahingossa tehdyistä siirroista, jotka pysyvät säännön [säännön 10f](regulations:regulation:10f) rajoissa.
    - A3d) Tarkasteluvaiheen lopussa kilpailija asettaa pulmapelin matolle vapaavalintaisessa orientaatiossa. Rangaistus pulmapelin asettamisesta maton ulkopuolelle: aikarangaistus (+2 sekuntia).
- A4) Ratkaisun aloittaminen:
    - A4b) Kilpailija koskettaa sormillaan Stackmat-ajastimen koholla olevia anturipintoja. Kilpailijan kämmenten on osoitettava alaspäin ja sijaittava kilpailijaa lähimpänä olevalla ajastimen sivulla. Rangaistus: aikarangaistus (+2 sekuntia).
        - A4b1) Kilpailija ei saa koskea pulmapeliin tarkasteluvaiheen ja ratkaisun aloittamisen välillä. Rangaistus: aikarangaistus (+2 sekuntia).
    - A4d) Jos Stackmat-ajastinta käytetään, kilpailija aloittaa ratkaisun varmistamalla että ajastimen valo on vihreä ja nostamalla kätensä ajastimelta (käynnistäen ajastimen).
        - A4d1) Kilpailijan on aloitettava ratkaisu 15 sekunnin sisällä tarkasteluvaiheen aloittamisesta. Rangaistus: aikarangaistus (+2 sekuntia).
        - A4d2) Kilpailijan on aloitettava ratkaisu 17 sekunnin sisällä tarkasteluvaiheen aloittamisesta. Rangaistus: ratkaisuyrityksen hylkäys (DNF).
        - A4d3) Jos sekuntikelloa käytetään, tuomari käynnistää sekuntikellon heti, kun kilpailija aloittaa ratkaisun.
    - A4e) Ratkaisun aloittamisesta saadut aikarangaistukset ovat kumulatiivisia.
- A5) Ratkaisun aikana:
    - A5a) Tarkastellessaan tai ratkaistessaan pulmapeliä kilpailija ei saa kommunikoida kenenkään muun kuin tuomarin tai WCA-delegaatin kanssa. Rangaistus: ratkaisuyrityksen hylkäys (DNF). Poikkeus: Jos kilpailija ei saavuta etua kommunikoinnista muun kuin tuomarin tai WCA-delegaatin kanssa, tulos voidaan hyväksyä, WCA-delegaatin harkinnan mukaan.
    - A5b) Tarkastellessaan tai ratkaistessaan pulmapeliä kilpailija ei saa saada apua keneltäkään tai miltään muulta kuin alustalta (ks. myös [sääntö 2i](regulations:regulation:2i)). Rangaistus: ratkaisuyrityksen hylkäys (DNF).
	- A5c) Kilpailija voi pitää pulmapeliä alustaa vasten tehdäkseen pulmapelin operoimisesta helpompaa (ks. [sääntö 7f1d](regulations:regulation:7f1d)).
- A6) Ratkaisun päättäminen:
    - A6a) Kilpailija päättää ratkaisun päästämällä ensin irti pulmapelistä ja pysäyttämällä tämän jälkeen ajastimen. Jos sekuntikelloa käytetään, tuomari pysäyttää sekuntikellon heti, kun kilpailija tekee näin.
    - A6b) Kilpailija on vastuussa Stackmat-ajastimen oikeanlaisesta pysäyttämisestä.
        - A6b1) Jos ajastin pysähtyy ennen ratkaisun loppua ja ajastimessa oleva aika on alle 0.06 sekuntia, ratkaisuyritys korvataan ylimääräisellä ratkaisuyrityksellä. Kilpailija menettää oikeutensa ylimääräiseen ratkaisuyritykseen, jos WCA-delegaatti päättää, että ajastin pysäytettiin tarkoituksella.
        - A6b2) Jos ajastin pysähtyy ennen ratkaisun loppua ja ajastimessa oleva aika on 0.06 sekuntia tai enemmän, ratkaisuyritys hylätään (DNF). Poikkeus: jos kilpailija pystyy osoittamaan, että ajastimessa oli toimintahäiriö, voi hän saada ylimääräisen ratkaisuyrityksen, WCA-delegaatin harkinnan mukaan.
    - A6c) Kilpailijan on päästettävä pulmapelistä täysin irti ennen ratkaisun päättämistä. Rangaistus: ratkaisuyrityksen hylkäys (DNF). Poikkeus: Jos ei ole tehty siirtoa tai muuta muutosta sivujen väliseen asemaan ajastimen pysäyttämisen jälkeen, voidaan sen sijaan määrätä aikarangaistus (+2 sekuntia) tuomarin harkinnan mukaan.
    - A6d) Kilpailijan on pysäytettävä Stackmat-ajastin asettamalla molemmat kädet antureille litteinä, kämmenet alaspäin. Rangaistus: aikarangaistus (+2 sekuntia).
    - A6e) Ajastimen pysäyttämisen jälkeen kilpailija ei saa koskea pulmapeliin eikä tehdä siihen siirtoa tai muuta muutosta sivujen väliseen asemaan ennen kuin tuomari on tarkastanut sen.
	    - A6e1) Rangaistus siirron tekemisestä ajastimen pysäyttämisen jälkeen: ratkaisuyrityksen hylkäys (DNF).
		- A6e2) Rangaistus pulmapeliin koskemisesta ajastimen pysäyttämisen jälkeen ilman, että tehtiin siirtoja: aikarangaistus (+2 sekuntia). Poikkeus: jos välittömästi ajastimen pysäyttämisen jälkeen kilpailija koskee pulmapeliin lyhyesti, vaikuttamatta sen asemaan, aikarangaistus voidaan jättää määräämättä, tuomarin harkinnan mukaan (ks. [sääntö 11f](regulations:regulation:11f)).
    - A6f) Kilpailija ei saa nollata ajastinta ennen kuin sekä kilpailija että tuomari ovat allekirjoittaneet tuloskortin. Rangaistus: ratkaisuyrityksen hylkäys (DNF), tuomarin harkinnan mukaan.
        - A6f1) Jos kilpailija nollaa ajastimen ennen kuin tulos on kokonaan kirjattu, tuomari ei saa kirjoittaa tulosta ulkomuistista tai videolta/valokuvasta, vaan hänen täytyy hylätä ratkaisuyritys (DNF).
    - A6g) Tuomari päättää, onko pulmapeli ratkaistu. Jos pulmapelin sivut ovat vinossa, pulmapeliin ei saa koskea, ennen kuin tuomari on määrittänyt sen lopullisen aseman.
    - A6h) Riitatilanteessa pulmapeliin ei saa tehdä siirtoja tai suoristuksia ennen kuin riita on ratkaistu.
    - A6i) Ratkaisun päättämisestä saadut aikarangaistukset ovat kumulatiivisia.
- A7) Tulosten kirjaaminen:
    - A7a) Tuomari kertoo kilpailijalle tuloksen.
        - A7a1) Tuomarin pitäisi ilmoittaa kilpailijalle, onko pulmapeli ratkaistu, ja johtaako ratkaisuyritys rangaistuksiin.
    - A7b) Tuomari kirjaa tuloksen tuloskorttiin ja allekirjoittaa tuloksen viereen vahvistaen, että tulos on oikea, kokonaan ja oikeassa muodossa kirjattu ja selkeästi luettavissa.
        - A7b1) Jos rangaistuksia määrätään, tuomari kirjaa ajastimen näyttämän alkuperäisen ajan ja mahdolliset rangaistukset. Muotoilun pitäisi olla "X + T + Y = F", missä X kuvaa ennen ratkaisun aloittamista ja ratkaisua aloittaessa saatujen aikarangaistuksien summaa, T kuvaa aikaa ajastimessa ("alkuperäinen aika"), Y kuvaa ratkaisun aikana ja ratkaisun jälkeen saatujen aikarangaistuksien summaa ja F kuvaa lopullista tulosta (esim. 2 + 17.65 + 2 = 21.65). Jos X ja/tai Y on 0, voidaan nollatermit jättää pois (esim. 17.65 + 2 = 19.65).
    - A7c) Kilpailijan täytyy tarkistaa kirjattu tulos ja allekirjoittaa (tai merkitä nimikirjaimensa) tuloskorttiin vahvistaakseen, että tulos on oikea, kokonaan ja oikeassa muodossa kirjattu ja selkeästi luettavissa. Tämä päättää ratkaisuyrityksen.
        - A7c1) Jos kilpailija tai tuomari kieltäytyy hyväksymästä ja allekirjoittamasta tuloskorttia, täytyy WCA-delegaatin ratkaista riita.
        - A7c2) Jos kilpailija tarkoituksellisesti allekirjoittaa (tai muutoin merkitsee) ratkaisuyrityksen ennen sen alkua, menettää hän ratkaisuyrityksen ja tulokseksi merkitään DNS.
        - A7c3) Jos kilpailija allekirjoittaa (tai muutoin merkitsee) ratkaisuyrityksen sen aloittamisen jälkeen, mutta ennen kuin tuomari on lopettanut tuloksen kirjaamisen, ratkaisuyrityksen tulos on ratkaisematon (DNF).
        - A7c4) Kilpailijan ei pitäisi allekirjoittaa ratkaisuyritystä ennen kuin tuomari on kirjannut ja allekirjoittanut sen. Kilpailija on viime kädessä vastuussa siitä, että hän ja tuomari ovat allekirjoittaneet ratkaisuyrityksen. Jos huomataan, että toinen tai molemmat ratkaisuyrityksen allekirjoituksista puuttuu tuloskortin tulosten tallentajalle toimittamisen jälkeen (ks. [sääntö A7f](regulations:regulation:A7f)), yrityksen tulos on ratkaisematon (DNF).
		- A7c5) Puuttuvat allekirjoitukset, jotka havaitaan ennen kilpailun päättymistä (ks. [sääntö 9u](regulations:regulation:9u)), voidaan lisätä tuomarin ja/tai kilpailijan toimesta, WCA-delegaatin harkinnan mukaan.
    - A7f) Kun kilpailijan tuloskortti kierrokselle on valmis, toimittaa tuomari tuloskortin tulosten tallentajalle.
    - A7g) Kilpailijan kokemattomuudesta johtuva poikkeustilanne tai rangaistus voidaan korvata ylimääräisellä ratkaisuyrityksellä WCA-delegaatin harkinnan mukaan.


## <article-B><blindfolded><blindfoldedsolving> Artikla B: Sokkoratkaisu

- B1) [Artiklassa A](regulations:article:A) (Nopeusratkaisu) määriteltyjä vakiomenettelytapoja noudatetaan. Lisäsäännöt, jotka korvaavat vastaavat menettelytavat [artiklassa A](regulations:article:A), on määritelty alla.
    - B1a) Tarkasteluvaihetta ei ole (ts. ratkaisu alkaa samaan aikaan ratkaisuyrityksen kanssa).
    - B1b) Kilpailija käyttää omaa silmät peittävää sidettään.
- B2) Ratkaisuyrityksen aloittaminen:
    - B2a) Tuomari nollaa ajastimen/ajastimet kuten [säännössä A3b](regulations:regulation:A3b) ja ilmaisee olevansa valmis siihen, että kilpailija aloittaa ratkaisuyrityksen (esim. asettaa pulmapelin suojan kilpailijan eteen, sanoo "VALMIS", näyttää peukaloa ylöspäin). Kilpailijan täytyy aloittaa ratkaisuyritys minuutin sisällä, muutoin kilpailija menettää ratkaisuyrityksen (DNS) tuomarin harkinnan mukaan.
    - B2b) Kun Stackmat-ajastin on käytössä, kilpailija koskettaa sormillaan ajastimen koholla olevia anturipintoja. Kilpailijan kämmenten on osoitettava alaspäin ja sijaittava kilpailijaa lähimpänä olevalla ajastimen sivulla. Rangaistus: aikarangaistus (+2 sekuntia).
    - B2c) Kun Stackmat-ajastin on käytössä, kilpailija ei saa koskea pulmapeliin tai pulmapelin suojaan ratkaisuyritystä aloittaessa. Rangaistus: aikarangaistus (+2 sekuntia).
    - B2d) Kun Stackmat-ajastin on käytössä, kilpailija aloittaa ratkaisuyrityksen nostamalla kätensä ajastimelta käynnistäen sen. (Tämä aloittaa myös ratkaisun.)
        - B2d1) Kilpailija poistaa suojan pulmapeliltä ajastimen käynnistämisen jälkeen.
        - B2d2) Jos sekuntikelloa käytetään Stackmat-ajastimen lisäksi, tuomari käynnistää sekuntikellon samalla kun kilpailija aloittaa ratkaisun.
    - B2f) Jos sekuntikelloa käytetään ainoana ajastimena, kilpailija vahvistaa olevansa valmis ja aloittaa ratkaisun nostamalla pulmapelin suojan. Tuomari käynnistää sekuntikellon samalla kun kilpailija aloittaa ratkaisun.
- B3) Muistiinpainamisvaihe:
    - B3a) Kilpailija voi nostaa pulmapelin muistiinpainamisvaiheen aikana.
    - B3b) Kilpailija ei saa tehdä fyysisiä muistiinpanoja. Rangaistus: ratkaisuyrityksen hylkäys (DNF).
    - B3c) Kilpailija ei saa tehdä siirtoja tai muita tarkoituksellisia muutoksia sivujen väliseen asemaan muistiinpainamisvaiheen aikana. Rangaistus: ratkaisuyrityksen hylkäys (DNF).
    - B3d) Jos pulmapelin osat eivät ole täysin suorassa, kilpailija voi suoristaa sivut, kunhan korjaukset pysyvät [säännön 10f](regulations:regulation:10f) puitteissa (ks. [sääntö A3c2](regulations:regulation:A3c2)).
- B4) Sokkovaihe:
    - B4a) Kilpailija asettaa siteen silmilleen aloittaakseen sokkovaiheen.
	    - B4a1) Siihen asti, kun kilpailija tekee ensimmäisen siirron pulmapeliin, hän voi poistaa siteen palatakseen muistiinpainamisvaiheeseen.
    - B4b) Kilpailija ei saa tehdä siirtoja tai muita tarkoituksellisia muutoksia sivujen väliseen asemaan ennen kuin hän on asettanut siteen täysin silmilleen. Rangaistus: ratkaisuyrityksen hylkäys (DNF).
    - B4c) Heti, kun kilpailija tekee ensimmäisen siirron pulmapeliin, tuomarin täytyy varmistaa, että kilpailijan kasvojen ja pulmapelin välissä on näköeste (esim. paperi- tai pahviarkki).
        - B4c1) Kilpailijan täytyy aina pitää sidettä siten, että hän ei näkisi pulmapeliä, vaikka näköeste ei olisi tiellä.
        - B4c3) Jos tuomari ja kilpailija sopivat asiasta etukäteen, voi kilpailija itse asettaa pulmapelin sopivan näköesteen taakse (esim. nuottiteline, pöydän pinta) sokkovaiheen aikana.
    - B4d) Kilpailija ei saa katsoa pulmapeliä milloinkaan sokkovaiheen aikana. Rangaistus: ratkaisuyrityksen hylkäys (DNF).
- B5) Ratkaisun päättäminen:
    - B5a) Kun käytetään Stackmat-ajastinta, kilpailija päättää ratkaisun päästämällä irti pulmapelistä ja pysäyttämällä ajastimen.
		- B5a1) Jos sekuntikelloa käytetään Stackmat-ajastimen lisäksi, tuomari pysäyttää sekuntikellon heti, kun kilpailija päättää ratkaisun.
    - B5b) Kun sekuntikelloa käytetään ainoana ajastimena, kilpailija päättää ratkaisun päästämällä irti pulmapelistä ja ilmoittamalla tuomarille päättävänsä ratkaisun. Tuomari pysäyttää sekuntikellon heti, kun kilpailija tekee näin.
	    - B5b) Kilpailijan oletusilmoitus on päästää irti pulmapelistä/-peleistä ja asettaa kädet alustalle kämmenet alaspäin. Kilpailija ja tuomari voivat sopia muusta ilmoitustavasta ennen ratkaisuyrityksen alkua.
    - B5c) Kilpailija voi poistaa siteen silmiltään ennen kuin hän pysäyttää ajastimen, jos hän ei koske pulmapeliin tässä välissä (ts. ennen ratkaisun päättämistä). Rangaistus pulmapeliin koskemisesta: ratkaisuyrityksen hylkäys (DNF).


## <article-C><one-handed><onehandedsolving> Artikla C: Yhdellä kädellä ratkaisu

- C1) [Artiklassa A](regulations:article:A) (Nopeusratkaisu) määriteltyjä vakiomenettelytapoja noudatetaan. Lisäsäännöt, jotka korvaavat vastaavat menettelytavat [artiklassa A](regulations:article:A), on määritelty alla.
    - C1b) Kilpailija saa koskea pulmapeliin vain yhdellä kädellä ratkaisun aikana. Rangaistus: ratkaisuyrityksen hylkäys (DNF).
        - C1b2) Jos pulmapelissä ilmenee vika, jonka kilpailija haluaa korjata, on hänen korjattava vika käyttäen vain ratkaisukättä. Rangaistus: ratkaisuyrityksen hylkäys (DNF).
        - C1b3) Jos  kilpailijan muut ruumiinosat osuvat pulmapeliin tai sen osiin ilman kilpailijan aikomusta ja ilman, että siirtoja tehtiin, tapahtumaa ei katsota pulmapeliin koskemiseksi, tuomarin harkinnan mukaan.
		- C1b4) Ratkaisun aikana kilpailija voi pitää pulmapeliä alustaa vasten pulmapelin operoimista helpottaakseen (ks. [sääntö 7f1d](regulations:regulation:7f1d)).
    - C1c) Kun kilpailija on ratkaisun aikana operoinut pulmapeliä yhdellä kädellä, ei hän saa enää operoida pulmapeliä toisella kädellä. Rangaistus: ratkaisuyrityksen hylkäys (DNF).


## <article-E><fewest-moves><fewestmovessolving> Artikla E: Vähiten siirtoja -ratkaisu

- E2) Vähiten siirtoja -ratkaisun menettelytavat:
    - E2a) Tuomari jakaa sekoitussarjan ja paperia kaikille kilpailijoille. Tämän jälkeen tuomari käynnistää sekuntikellon ja sanoo "ALOITTAKAA" tai "GO".
	    - E2a1) Ennen ratkaisuyrityksen alkua kilpailija ei saa kirjoittaa mitään ratkaisuyritystä varten tarkoitetuille papereille. Poikkeus: kilpailija voi kirjoittaa ratkaisuyrityksen tunnistetietoja (ks. [sääntö E2c1](regulations:regulation:E2c1)). Jos näitä tietoja kirjoitetaan paperille, joka sisältää sekoitussarjan, ne täytyy kirjoittaa toiselle puolelle paperia kuin sekoitussarja. Rangaistus kilpailijalle, joka kirjoittaa jotakin muuta kuin ratkaisuyrityksen tunnistetietoja: ratkaisuyrityksen hylkäys (DNF).
    - E2b) Kaikilla kilpailijoilla on 60 minuuttia aikaa ratkaisun etsimiseen ja kirjoittamiseen.
        - E2b1) Tuomarin pitäisi sanoa "5 MINUUTTIA JÄLJELLÄ" tai "5 MINUTES REMAINING" 55 minuutin kohdalla ja täytyy sanoa "SEIS" tai "STOP" 60 minuutin kohdalla.
    - E2c) 60 minuutin kohdalla jokaisen kilpailijan on annettava tuomarille yksi paperiarkki, joka sisältää ratkaisun sekä tarvittavat tunnistetiedot.
	    - E2c1) Ratkaisuyrityksen tunnistetietoja ovat kilpailijan nimi ja joko WCA ID tai kilpailijanumero (ainakin toinen, vaihtoehtoisesti molemmat). Valinnaisia ovat kilpailun nimi, kierroksen numero sekä ratkaisuyrityksen numero. Rangaistus kilpailijalle, joka antaa ratkaisun ilman nimeä, WCA ID:tä ja kilpailijanumeroa: ratkaisuyrityksen hylkäys (DNF).
		- E2c2) Ratkaisun tulee olla yksiselitteinen siirtosarja, jossa jokainen yksittäinen siirto on kirjattu oikeassa järjestyksessä. Rangaistus epäselvästä ratkaisusta: ratkaisuyrityksen hylkäys (DNF).
		- E2c3) Kilpailijan tulisi pyyhkiä tai mustata paperistaan kaikki siirrot, jotka eivät kuulu lopulliseen ratkaisuun.
		- E2c4) Kilpailijan ratkaisun tulee sisältää ainoastaan siirtoja, jotka on määritelty 3x3x3-kuution notaatiossa [säännössä 12a](regulations:regulation:12a), eikä se saa sisältää merkkejä tai merkkiyhdistelmiä, joita ei tuolla ole erikseen määritelty. Rangaistus: ratkaisuyrityksen hylkäys (DNF).
		- E2c5) Kilpailijan ratkaisu on oikein, jos tehtäessä ratkaistuun pulmapeliin ensin sekoitussarja ja sen jälkeen kilpailijan ratkaisu, pulmapeli palautuu ratkaistuun asemaan. Rangaistus väärästä ratkaisusta: ratkaisuyrityksen hylkäys (DNF).
    - E2d) Ratkaisun pituus lasketaan käyttäen Outer Block Turn Metric -notaatiota (ks. [sääntö 12a5](regulations:regulation:12a5)).
        - E2d1) Ratkaisun suurin sallittu pituus on 80 siirtoa (sisältää rotaatiot), laskettuna Execution Turn Metric -metriikalla (ks. [sääntö 12a6](regulations:regulation:12a6)). Rangaistus: ratkaisuyrityksen hylkäys (DNF).
    - E2e) Kilpailijan ratkaisu ei saa olla suoraan johdettu mistään sekoitussarjan osasta. Rangaistus: ratkaisuyrityksen hylkäys (DNF), WCA-delegaatin harkinnan mukaan.
        - E2e1) WCA-delegaatti voi pyytää kilpailijaa selittämään jokaisen siirron tarkoituksen tämän ratkaisussa, riippumatta sekoitussarjasta. Jos kilpailija ei pysty antamaan pätevää selitystä, ratkaisuyritys hylätään (DNF).
- E3) Kilpailija voi käyttää seuraavia esineitä ratkaisuyrityksen aikana. Rangaistus luvattomien esineiden käytöstä: ratkaisuyrityksen hylkäys (DNF).
    - E3a) Paperia (tuomarilta), ratkaisulomake (tuomarilta), kuva ratkaisuyrityksen sekoitetusta asemasta (voi sisältyä ratkaisulomakkeeseen) ja kyniä (tuomarilta tai valinnaisesti kilpailijan omia).
    - E3b) 3x3x3-kuutioita (enintään 3, kilpailijan), [artiklan 3](regulations:article:3) mukaisia.
    - E3c) Tarroja (kilpailijan).
    - E3d) Sekuntikello tai rannekello (kilpailijan) kuluneen ajan mittaamista varten, jos se on WCA-delegaatin hyväksymä.
	- E3e) Muut ei-elektroniset apuvälineet, jotka eivät anna epäreilua etulyöntiasemaa, WCA-delegaatin harkinnan mukaan (ks. [sääntö 2i1](regulations:regulation:2i1)).
	- E3f) Välineitä merkintöjen poistamiseen (kilpailijan), esimerkiksi pyyhekumeja, korjausnestettä tai korjausteippiä.
- E4) WCA-delegaatti voi halutessaan julkaista ratkaisuja (esim. paperista otettuna valokuvana tai kirjallisena).
- E5) Kilpailija ei saa kommunikoida kenenkään muun kuin WCA-delegaatin ja tuomarin kanssa. Mahdollisen kommunikoinnin pitäisi koskea ainoastaan WCA-sääntöjä, eikä kilpailija saa ottaa vastaan apua ratkaisun löytämiseen. Rangaistus: ratkaisuyrityksen hylkäys (DNF).


## <article-F><clock><clocksolving> Artikla F: Clockin ratkaisu

- F1) [Artiklassa A](regulations:article:A) (Nopeusratkaisu) määriteltyjä vakiomenettelytapoja noudatetaan. Lisäsäännöt, jotka korvaavat vastaavat menettelytavat [artiklassa A](regulations:article:A), on määritelty alla.
- F2) Tuomari asettaa sekoitetun pulmapelin matolle pystyasennossa.
    - F2a) Järjestäjäryhmä voi ottaa käyttöön telineitä, jotka estävät pulmapelin kaatumisen ennen ratkaisuyrityksen alkua. Jos telineitä käytetään, järjestäjäryhmän pitäisi ilmoittaa siitä ennen kierroksen alkua.
	    - F2a1) Tuomarin täytyy siirtää teline pois matolta heti, kun kilpailija ottaa pulmapelin telineestä.
- F3) Tarkasteluvaiheen lopussa kilpailija asettaa pulmapelin pystyasentoon. Rangaistus: ratkaisuyrityksen hylkäys (DNF).
    - F3a) Kilpailija ei saa vaihtaa tappien asemaa niiden sekoitetuista asemista ennen ratkaisun aloittamista. Rangaistus: ratkaisuyrityksen hylkäys (DNF).


## <article-H><multiple-blindfolded><multipleblindfoldedsolving> Artikla H: Multisokkoratkaisu

- H1) [Artiklassa B](regulations:article:B) (Sokkoratkaisu) määriteltyjä vakiomenettelytapoja noudatetaan. Lisäsäännöt, jotka korvaavat vastaavat menettelytavat [artiklassa B](regulations:article:B), on määritelty alla.
    - H1a) Ennen ratkaisuyritystä kilpailijan täytyy toimittaa järjestäjäryhmälle se määrä pulmapelejä (vähintään 2), jonka hän haluaa yrittää ratkaista.
        - H1a1) Kilpailija ei ole oikeutettu vaihtamaan pulmapelien määrää sen järjestäjäryhmälle toimittamisen jälkeen.
        - H1a2) Kilpailija voi pyytää oman pulmapelien määränsä pitämistä yksityisenä, kunnes kaikki kilpailijat ovat toimittaneet määränsä. Tiedosta tulee julkista, kun kaikki kilpailijat ovat toimittaneet määränsä (t.s. kilpailija voi kysyä kenen tahansa toisen kilpailijan pulmapelien määrää ennen oman ratkaisuyrityksensä aloittamista).
        - H1a3) Ennen ratkaisuyritystä sekoitetut pulmapelit täytyy asetella pöydälle satunnaisessa orientaatiossa siten, että ne säilyvät täysin peitettyinä. Pulmapelit pitäisi järjestellä muotoon, joka muistuttaa mahdollisimman paljon neliötä (esim. 8 kuutiota pitäisi järjestää kahteen 3 kuution riviin ja yhteen 2 kuution riviin).
    - H1b) Jos kilpailija yrittää alle 6 pulmapeliä, hänelle myönnetään aikaa 10 minuuttia kertaa ratkaisuyrityksen pulmapelien määrä, muulloin aikaraja on 60 minuuttia.
        - H1b1) Kilpailija voi ilmoittaa ratkaisuyrityksen päättämisen milloin tahansa. Jos ja kun aikaraja saavutetaan, tuomari pysäyttää ratkaisuyrityksen ja tulos kirjataan ylös; ratkaisuyrityksen aikaraja on alkuperäinen aika.
    - H1d) Aikarangaistukset ratkaisuyrityksen pulmapeleille ovat kumulatiivisia.
	- H1e) Kilpailija ei saa tehdä siirtoja pulmapeleihin muistiinpainamisvaiheen aikana. Rangaistus: ratkaisuyrityksen hylkäys (DNF). Poikkeus: nämä yksittäiset pulmapelit voidaan laskea ratkaisemattomiksi koko ratkaisuyrityksen hylkäämisen sijaan, WCA-delegaatin harkinnan mukaan.
- H2) Kilpailija voi käyttää alustan päällä omaa tasaista peitettään (esim. mattoa tai kangasta), WCA-delegaatin harkinnan mukaan. Jos kilpailija haluaa käyttää tätä, pyyntö täytyy tehdä samaan aikaan, kun hän toimittaa pulmapeliensä määrän (ks. [sääntö H1a](regulations:regulation:H1a)).