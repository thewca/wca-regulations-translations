# <wca-title>WCA-ohjesäännöt

<version>Versio: 1. toukokuuta 2021


## Huomautukset

### WCA-säännöt

WCA-ohjesäännöt täydentävät [WCA-sääntöjä](regulations:top). Lue säännöt saadaksesi lisätietoa WCA:sta.

### Numerointi

Ohjesäännöt on numeroitu niitä vastaavan säännön mukaan. Huomaa, että useat ohjesäännöt voivat vastata samaa sääntöä ja jotkut ohjesäännöt vastaavat sääntöjä, joita ei enää ole.

### Merkinnät

Jokainen ohjesääntö on informatiivisuuden lisäämiseksi luokiteltu käyttäen yhtä seuraavista merkinnöistä. Huomaa, että tätä pitäisi kohdella tärkeyden kuvauksen sijaan metadatana.

- <label>[LISÄYS] Sääntöjä täydentävää lisätietoa.
- <label>[SELVENNYS] Mahdollisia sääntöjen tulkintaan liittyviä kysymyksiä käsittelevää tietoa.
- <label>[SELITYS] Sääntöjen tarkoitusta tarkentavaa tietoa.
- <label>[SUOSITUS] Jokin, mikä ei ole täysin pakollista, mutta pitäisi tehdä jos mahdollista.
- <label>[MUISTUTUS] Muissa säännöissä/ohjesäännöissä mahdollisesti käsiteltyä tietoa, jonka merkitys on syytä toistaa.
- <label>[ESIMERKKI] Esimerkki säännön käyttämisestä.


## <contents> [Sisältö](guidelines:contents)

<table-of-contents>


## <article-1><officials><officials> Artikla 1: Toimihenkilöt

- 1c+) [SELVENNYS] Jos kilpailuun on merkitty useita WCA-delegaatteja, "WCA-delegaatti" viittaa kehen tahansa heistä. "WCA-delegaatti" viittaa myös kehen tahansa, jonka merkitty WCA-delegaatti on nimittänyt suorittamaan WCA-delegaatin vastuutehtäviä kilpailun aikana.
- 1c++) [SELVENNYS] WCA-delegaatit voivat osallistua kilpailuun ilman, että heidät merkitään WCA-delegaatin rooliin kilpailun aikana. "WCA-delegaatti" ei viittaa heihin, ellei merkitty WCA-delegaatti ole nimittänyt heitä suorittamaan vastuutehtäviä kilpailun aikana (ks. [ohjesääntö 1c+](guidelines:guideline:1c+)).
- 1h+) [SUOSITUS] Samassa ryhmässä olevien kilpailijoiden pitäisi käyttää samoja sekoitussarjoja. Eri ryhmien pitäisi käyttää eri sekoitussarjoja.
- 1h++) [SUOSITUS] Sekä kaikilla ratkaisuyrityksillä lajin finaalikierroksella, että kaikilla 3x3x3 vähiten siirtoja -ratkaisuyrityksillä, pitäisi olla samat sekoitussarjat kaikille kilpailijoille (t.s. vain 1 ryhmä).
- 1h1+) [SELVENNYS] Sekoittajien ja tuomarien pitäisi toimia sekoittajana/tuomarina oman ryhmänsä kilpailijoille vain jos se on kilpailun logistiikan kannalta tärkeää.
- 1h1++) [SELVENNYS] 3x3x3 vähiten siirtoja: tuomarit voivat toimia tuomarina oman ryhmänsä kilpailijoille ennen kuin he ovat päättäneet ratkaisuyrityksensä (t.s. kilpaillessaan).


## <article-2><competitors><competitors> Artikla 2: Kilpailijat

- 2c+) [LISÄYS] Ensikertalaisten pitäisi rekisteröityä käyttäen laillista nimeään. He voivat rekisteröityä käyttäen järkevää lempinimeä, WCA-delegaatin harkinnan mukaan.
- 2c2+) [SELVENNYS] WCA-profiiliin on kerätty kilpailijan tietoja, sisältäen henkilötietoja (kilpailijan nimi, kansallisuus, sukupuoli ja syntymäaika) sekä kaikki kilpailijan tulokset WCA-kilpailuista.
- 2d+) [LISÄYS] Syntymäajan ja yhteystietojen pitäisi olla erityisen hyvin suojattuja.
- 2d++) [SUOSITUS] Jos kolmas osapuoli (esim. toimittaja) pyytää järjestäjäryhmältä mahdollisuutta olla yhteydessä kilpailijaan/kilpailijoihin, pitäisi kilpailijan/kilpailijoiden suostumusta kysyä ensin.
- 2e+) [SELVENNYS] Jos kilpailijalla on useita kansalaisuuksia, hän voi valita edustusmaansa näiden joukosta ensimmäisessä kilpailussaan.
- 2e++) [LISÄYS] WCA-delegaatin pitäisi vahvistaa myös jokaisen uuden kilpailijan nimi ja syntymäaika virallisesta asiakirjasta (esim. passi) tämän ensimmäisessä kilpailussa.
- 2e3+) [SELVENNYS] Kansalaisuudettomilla kilpailijoilla ei ole kansallisia ennätyksiä tai rankingia, eikä maanosan ennätyksiä tai rankingia.
- 2i+) [LISÄYS] Vaikka kilpailija voi nostaa sekuntikellon nähdäkseen kuluneen ajan (poislukien sokkovaihe), hän ei saa käynnistää, pysäyttää tai muuten vaikuttaa sekuntikellon ajanottoon.
- 2i++) [LISÄYS] Järjestäjäryhmä voi antaa kilpailijalle ylimääräisen sekuntikellon kuluneen ajan seuraamista varten (tämä käynnistetään samaan aikaan kuin virallinen sekuntikello). Tällöin kilpailija ei saa koskea viralliseen sekuntikelloon.
- 2i+++) [MUISTUTUS] Bluetooth-pulmapelit katsotaan elektronisiksi laitteiksi.
- 2i1b+) [SELVENNYS] Tämä kattaa mainitut laitteet myös silloin, kun ne ovat pois päältä tai irtikytkettyinä.
- 2i1c+) [SELVENNYS] Sähköisiä kädenlämmittimiä saa käyttää vain ennen ratkaisuyritystä tai sen jälkeen. Ei-sähköisiä kädenlämmittimiä saa käyttää koko ratkaisuyrityksen ajan.
- 2i2a+) [LISÄYS] Kameran näyttö saa olla kilpailijan näkökentässä, kunhan näytöllä ei näy kameran reaaliaikaista kuvaa.
- 2j2+) [ESIMERKKI] Jos kilpailija esimerkiksi hylätään lajista, koska hän ei ole läsnä finaalikierroksella, hänen tuloksensa aiemmilta kierroksilta pysyvät voimassa.
- 2k6+) [SELVENNYS] WCA-delegaatin pitäisi käyttää harkintaansa ainoastaan estääkseen kilpailijoita häiritsemästä kilpailua merkittävästi (esim. ajan ja/tai kilpailun resurssien haaskaaminen). Kilpailijoita ei pitäisi hylätä huonon tuloksen takia, jos he kilpailevat parhaan kykynsä mukaan.
- 2s+) [MUISTUTUS] Erityisjärjestelyt täytyy ilmoittaa delegaatin raportissa.


## <article-3><puzzles><puzzles> Artikla 3: Pulmapelit

- 3a+) [SELVENNYS] Kohtuuden rajoissa kilpailijat voivat käyttää minkä tahansa kokoisia pulmapelejä, WCA-delegaatin harkinnan mukaan.
- 3a++) [LISÄYS] Oletuksena kilpailijan pitäisi käyttää samaa pulmapeliä peräkkäisillä ratkaisuyrityksillä nopeusratkaisukierroksella. Kilpailija voi vaihtaa pulmapeliä ratkaisuyritysten välillä tuomarin tai WCA-delegaatin harkinnan mukaan.
- 3a+++) [SELVENNYS] Kilpailija voi lainata pulmapeliä muilta kilpailijoilta kilpailussa käytettäväksi.
- 3a1+) [SELVENNYS] Kilpailija voidaan hylätä, jos hänellä ei ole pulmapeliä valmiina toimitettavaksi häntä kutsuttaessa (esim. jos hän aikoi käyttää pulmapeliä, jota toinen kilpailija paraikaa käyttää, eikä tästä syystä voi vielä toimittaa pulmapeliä).
- 3d1b+) [SELVENNYS] Kuviointia ei tarvitse olla jokaisella tahkolla, vaan vain niillä, joita kilpailija ei erota toisistaan. Paloissa ei saa olla mitään ominaisuuksia (esim. tekstuuri, kuvioinnin epäsäännöllisyys) jotka huomattavasti erottavat ne samantyyppisistä paloista.
- 3h+) [SELVENNYS] Pulmapelejä voi parannella sisäisesti hiomalla, voitelemalla tai vakautta parantavilla muokkauksilla (esim. magneetit).
- 3h++) [ESIMERKKI] Esimerkkejä kielletyistä muunnoksista: uudet siirrot ovat mahdollisia, tavalliset siirrot ovat mahdottomia, useampia paloja tai tahkoja on kerralla nähtävissä, värit pulmapelin takapuolella ovat nähtävissä, siirtoja tapahtuu automaattisesti tai pulmapelillä on useampia/erilaisia ratkaistuja asemia.
- 3h2++) [SELVENNYS] "Stickerless" pulmapelit, jotka ovat huomattavasti erilaisia kuin useimmat muut massatuotantona valmistetut "stickerless" pulmapelit, ovat sallittuja vain WCA-delegaatin harkinnan mukaan.
- 3j+) [MUISTUTUS] Aiemmin kaiverretut/kohokuvioidut palat olivat sallittuja. Nämä eivät ole enää sallittuja.
- 3j++) [SELVENNYS] Clockissa tapit eivät saa olla tunnistettavissa saman sivun muista tapeista.
- 3j2+) [SELVENNYS] Clockissa samas sivun yhdeksän kellotaulua ovat samantyyppisiä paloja.
- 3k2+) [LISÄYS] WCA-delegaatin ei pitäisi käyttää lueteltuja poikkeuksia, jos hän uskoo, että kilpailija yritti käyttää sääntöjen vastaista pulmapeliä tarkoituksella.
- 3k2b+) [SELVENNYS] Jos sääntöjen vastainen pulmapeli havaitaan 3x3x3 multisokko -yrityksen aikana, pulmapeliä ei saa vaihtaa tai poistaa yrityksestä, vaan se täytyy laskea ratkaisemattomaksi, ellei koko yritystä hylätä.
- 3k2b++) [ESIMERKKI] Oletetaan, että kilpailija yrittää 10 pulmapeliä ja ratkaisee niistä 8. Jos havaitaan, että näistä kaksi ratkaistua ja yksi ratkaisematon pulmapeli ovat sääntöjen vastaisia, kilpailijan tulos on 6 ratkaistua pulmapeliä 10:stä (DNF:n sijaan), WCA-delegaatin harkinnan mukaan.
- 3l+) [LISÄYS] Kohtuuden rajoissa logossa voi olla mikä tahansa kuvio, kunhan se ei anna huomattavaa etulyöntiasemaa (esim. koodattua tietoa, jota voidaan käyttään huijaamiseen) ja jättää pulmapelin värjätyn osan selvästi tunnistettavaksi. Epätavanomaiset logot ovat sallittuja vain WCA-delegaatin harkinnan mukaan.
- 3l++) [SELVENNYS] Aiemmin sokkolajeissa sai käyttää pulmapelejä, joissa oli logo. Nämä pulmapelit eivät ole enää sallittuja.
- 3l1+) [SELVENNYS] NxNxN-kuutioissa keskuspala on mikä tahansa pala, jossa on yksi värjätty osa. Esimerkiksi 5x5x5-kuution jokaisella tahkolla on 9 keskuspalaa.


## <article-4><scrambling><scrambling> Artikla 4: Sekoittaminen

- 4b1+) [MUISTUTUS] WCA-delegaatti ei saa koskaan generoida mitään sekoitussarjoja uudelleen korvatakseen muita sekoitussarjoja valikointitarkoituksessa. Ei esimerkiksi ole sallittua silmäillä kilpailun sekoitussarjoja ja generoida koko settiä uudelleen saadakseen "reilumpia" sekoitussarjoja.
- 4b2+) [SELVENNYS] Yleisesti ottaen kaikki viralliset sekoitussarjat pitäisi pitää salassa kilpailun aikana ja julkaista yhdessä kilpailun jälkeen. Joissain tapauksissa (esim. maailmanennätykset) järjestäjäryhmä voi julkaista tiettyjä sekoitussarjoja aiemmin kierroksen loppumisen jälkeen.
- 4b2++) [LISÄYS] Kilpailun järjestäjien pitäisi huolehtia siitä, että sekoittajat, sekoitussarjat sekä osittain/kokonaan sekoitetut pulmapelit on peitetty kilpailijoiden näkyvistä (ks. [sääntö A2c](regulations:regulation:A2c)). Sekoittajat voivat esimerkiksi olla seinän tai sekoituspöydälle asennetun riittävän korkean näköesteen takana, jolloin kilpailijat eivät näe pulmapelejä sekoittajien sekoittaessa niitä.
- 4b4+) [SELVENNYS] Kaikki ratkaisuyritykset, jotka on aloitettu ennen aikamääreen täyttymistä, noudattavat tavallisia ratkaisumenettelytapoja (t.s. niitä ei pysäytetä, kun sekoituksen aikamääre täyttyy).
- 4d+) [SELVENNYS] Joissakin pulmapeleissä värit ovat muuten standardijärjestyksessä, mutta valkoinen on korvattu mustalla. Tässä tapauksessa musta on tummin väri eikä sitä saa kohdella valkoisena.
- 4d++) [LISÄYS] Pulmapeli saa vaihtaa orientaatiotaan, kun sitä kuljetetaan sekoittajalta ratkaisupaikalle, kunhan kukaan ei pyri vaikuttamaan orientaation satunnaisuuteen (ks. [sääntö A2e1](regulations:regulation:A2e1)).
- 4f+) [SUOSITUS] WCA-delegaatin pitäisi etukäteen generoida riittävästi sekoitussarjoja koko kilpailuun, mukaanlukien ylimääräiset sekoitussarjat ylimääräisille ratkaisuyrityksille.
- 4f++) [MUISTUTUS] Jos WCA-delegaatti generoi lisää sekoitussarjoja kilpailun aikana, täytyy sekoitussarjat tallentaa.


## <article-5><puzzle-defects><puzzledefects> Artikla 5: Pulmapelin viat

- 5b+) [LISÄYS] Kilpailija ei saa tarkoituksellisesti aiheuttaa pulmapeliin vikaa, ellei hän tee tätä korjatakseen edellisen vian (ks. [sääntö 5b3b](regulations:regulation:5b3b) ja [sääntö 5b3c](regulations:regulation:5b3c)). Esimerkkejä tarkoituksellisesti aiheutetuista vioista: keskuspalan kannen irrottaminen, kulmapalan kääntäminen paikallaan, tarran irrottaminen.
- 5b5+) [ESIMERKKI] Esimerkkejä irronneista paloista, tuloksena ratkaistu asema: yksi 3x3x3-keskuskansi, yksi ison kuution keskuspala, ison kuution sisäpala.
- 5b5++) [ESIMERKKI] Esimerkkejä irronneista paloista, tuloksena "DNF": kaksi 3x3x3-keskuskantta, kaksi ison kuution keskuspalaa, 3x3x3-särmäpala, 4x4x4-särmäpala ("wing"), mikä tahansa kahden palan kombinaatio, jossa kummassakin palassa on värjättyjä osia.
- 5b5+++) [ESIMERKKI] Esimerkki palasta, joka on kiinni pulmapelissä, mutta ei täysin paikoillaan, tuloksena ratkaistu asema: paikallaan vääntynyt 5x5x5-keskuspala.
- 5b5++++) [ESIMERKKI] Esimerkki palasta, joka on kiinni pulmapelissä, mutta ei täysin paikoillaan, tuloksena "DNF": osittain poissa paikaltaan oleva 3x3x3-särmäpala.
- 5c+) [MUISTUTUS] Jos kilpailijan pulmapelissä ilmenee vika, tämä ei oikeuta häntä ylimääräiseen ratkaisuyritykseen.


## <article-7><environment><environment> Artikla 7: Ympäristö

- 7f1a+) [SELVENNYS] Täysikokoisen maton minimimitat ovat 30cm (vasemmalta oikealle) kertaa 25cm (edestä taakse).
- 7h2+) [LISÄYS] Kilpailijoiden odotusalueella olevien kilpailijoiden ei pitäisi pystyä näkemään ratkaisupaikoilla olevien kilpailijoiden pulmapelejä.


## <article-9><events><events> Artikla 9: Lajit

- 9b+) [LISÄYS] Jos lajissa on useita kierroksia, kaikkien jatkokierrosten kierrosformaatin pitäisi olla "typistetty 5:n keskiarvo" tai "3:n keskiarvo", jos toinen näistä on hyväksytty kierrosformaatti kyseessä olevalle lajille.
- 9b++) [LISÄYS] Muita kuin [säännössä 9b](regulations:regulation:9b) määriteltyjä lajeja voidaan pitää kilpailun aikana, mutta ne katsotaan epävirallisiksi, eikä niitä sisällytetä kilpailun virallisiin tuloksiin.
- 9b3b+) [SELVENNYS] "3:n keskiarvo" -tulokset eivät vaikuta kilpailijan sijoitukseen "Paras 3:sta" -kierroksella (joka perustuu ainoastaan parhaaseen tulokseen), vaan ne tunnustetaan kilpailuformaatin ulkopuolella.
- 9f1+) [ESIMERKKI] Jos ajastin näyttää ratkaisuyrityksen ajaksi 12.678, alkuperäinen aika on 12.67 (pudota pois mikä tahansa numero sekunnin sadasosan jälkeen). Tuomari voi kirjoittaa tarkan ajan tuloskorttiin (ja säilyttää tarkkuuden rangaistuksia laskettaessa), kunhan tulosten tallentaja katkaisee sen virallisia tuloksia varten.
- 9f4+) [SELITYS] Ratkaisuyrityksen tulos on DNF vain jos kilpailija aloitti ratkaisuyrityksen ilmoittamalla olevansa valmis (ks. [sääntö A3b2](regulations:regulation:A3b2)), mutta ratkaisuyritys hylättiin .
- 9f5+) [SELVENNYS] Ratkaisuyrityksen tulos on DNS jos kilpailija oli oikeutettu ratkaisuyritykseen, mutta ei aloittanut sitä (ks. [sääntö A3b2](regulations:regulation:A3b2)). Jos kilpailija ei ollut oikeutettu ratkaisuyritykseen (esim. cutoff-kierroksella), hänellä ei ole tulosta ratkaisuyritykselle.
- 9p2+) [SELVENNYS] Tulos viittaa parhaaseen ratkaisuun tai keskiarvoon, joka määrittää kyseisen kierroksen sijoitukset.
- 9q+) [SUOSITUS] Lajeilla ja kierroksilla pitäisi olla vähintään 2 kilpailijaa.
- 9t+) [SELITYS] Johtuen säännöistä [9t1](regulations:regulation:9t1) ja [9t2](regulations:regulation:9t2), kierrokset saattavat vaikuttaa olevan säännön [9p1](regulations:regulation:9p2), [9m1](regulations:regulation:9m1), [9m2](regulations:regulation:9m2) tai [9m3](regulations:regulation:9m3) vastaisia. Näiden sääntöjen mukaisten muutosten tekeminen vaikuttaisi kuitenkin syyttömiin kilpailijoihin, minkä takia tulosten täytyy pysyä ennallaan.
- 9t++) [LISÄYS] Jos tulosten muutos tapahtuu kilpailun aikana, täytyy myös käyttää tätä sääntöä. Tässä tapauksessa pitäisi noudattaa myös sääntöjä [9t1](regulations:regulation:9t1), [9t2](regulations:regulation:9t2) ja [9t3](regulations:regulation:9t3), WCA-delegaatin harkinnan mukaan.
- 9t3+) [ESIMERKKI] Oletetaan, että kilpailija A saa keskiarvon 10.00 ja kilpailija B keskiarvon 10.05 lajin ensimmäisellä kierroksella, niin että kilpailija A jatkaa finaalikierrokselle, mutta kilpailija B ei. Jos havaitaan virhe tulosten tallennuksessa, ja kilpailijan B oikea keskiarvo on 9.95 (jolloin hänen olisi kuulunut päästä finaalikierrokselle kilpailijan A sijaan), kilpailijan A tulokset finaalikierrokselta säilyvät voimassa.


## <article-10><solved-state><solvedstate> Artikla 10: Ratkaistu asema

- 10e1+) [SELVENNYS] Square-1:en muotoa muuttavan ominaisuuden vuoksi [säännössä 10f4](regulations:regulation:10f4) määritellyt vinouden rajat ovat erilaiset kuin sekoitusohjelman käyttämän ja [säännön 12c4](regulations:regulation:12c4) määrittelemän notaation metriikka.
- 10f+) [SELITYS] Vinouden rajat on valittu siten, että ne osoittavat luonnollisen rajan pulmapelin ratkaistun aseman ja toisen, yhden siirron päässä olevan aseman välillä.
- 10f4+) [LISÄYS] Laskettaessa ratkaistuun asemaan vaadittavia siirtoja ratkaisun lopussa, x ja y käsitellään erikseen. Esimerkki: (5, 1) on yksi siirto, (5, 5) on kaksi siirtoa.
- 10h1+) [LISÄYS] Löysät tai irronneet tappien kannet eivät vaikuta Clockin ratkaistuun asemaan.


## <article-11><incidents><incidents> Artikla 11: Poikkeustilanteet

- 11e+) [SELVENNYS] Koska valitus ei välttämättä mene läpi, voi kilpailija antaa ajastimen käydä valituksen ajan ja jatkaa ratkaisuyritystä tämän jälkeen.
- 11e++) [SUOSITUS] WCA-delegaatin pitäisi kirjata syy ylimääräisen ratkaisuyrityksen myöntämiseen (esim. tuloskortin takapuolelle).
- 11e1+) [MUISTUTUS] Ylimääräinen ratkaisuyritys täytyy sekoittaa käyttäen virallisen sekoitusohjelman generoimaa muokkaamatonta sekoitussarjaa (ks. [sääntö 4f](regulations:regulation:4f), [ohjesääntö 4f+](guidelines:guideline:4f+)).
- 11e2+) [LISÄYS] Jos ylimääräinen ratkaisuyritys johtaa uuteen ylimääräiseen ratkaisuyritykseen, pitäisi kilpailijan jatkaa ylimääräisten ratkaisuyritysten tekemistä, kunnes saavutetaan pätevä ylimääräinen ratkaisuyritys korvaamaan alkuperäinen normaalisti numeroitu ratkaisuyritys.
- 11e2++) [ESIMERKKI] Kilpailijalla on 5 normaalisti numeroitua ratkaisuyritystä ja #2 johtaa ylimääräiseen ratkaisuyritykseen. Kilpailijan pitäisi tehdä ylimääräisiä ratkaisuyrityksiä, kunnes saavutetaan pätevä ylimääräinen ratkaisuyritys korvaamaan #2. Jos toinen, myöhempi ratkaisuyritys johtaa ylimääräisiin ratkaisuyrityksiin, pitäisi kilpailijan toimia samoin kuin ratkaisuyritykselle #2.


## <article-12><notation><notation> Artikla 12: Notaatio

- 12a2+) [SELVENNYS] Esimerkiksi sekä Rw että 2Rw kelpaavat notaatioksi samalle 3x3x3-kuution siirrolle. 1Rw ei kelpaa millekään NxNxN-kuutiolle ja 3Rw ei kelpaa 2x2x2-kuutiolle eikä 3x3x3-kuutiolle (mutta 3Rw kelpaa 4x4x4-kuutiolle ja sitä suuremmille NxNxN-kuutioille).


## <article-A><speedsolving><speedsolving> Artikla A: Nopeusratkaisu

- A1a2+) [LISÄYS] Jos kumulatiivista aikarajaa käytetään ja tulos on DNF, tuomari kirjoittaa alkuperäisen ajan tuloskorttiin sulkeissa, esim. "DNF (1:02.27)".
- A1a2++) [ESIMERKKI] Jos kierroksella on 30 minuutin kumulatiivinen aikaraja ja kilpailijan kahden ensimmäisen ratkaisuyrityksen tulokset ovat 6:00 ja DNF (10:00), kolmannen yrityksen aikaraja on 30:00 - 6:00 - 10:00 = 14:00. Huomattavaa on, että vain lopullinen tulos lasketaan. Tästä seuraa, että jos tässä esimerkissä kolmannen yrityksen alkuperäinen aika on 13:59 ilman rangaistuksia, lopullinen tulos on 13:59 ja näin aikarajan puitteissa (ks. [sääntö 9f2](regulations:regulation:9f2)). Sen sijaan, jos kolmannen yrityksen tulos on 13:59 + 2 = 14:01, se ylittää aikarajan.
- A1a2+++) [LISÄYS] Jos ratkaisuyritykseen käytetty aika ei ole tiedossa (esim. ajastin nollattiin ennenaikaisesti), tuomarin pitäisi WCA-delegaatin kanssa arvioida siihen käytetty aika. Arvio lasketaan mukaan aikarajaa kerryttämään, mutta sitä ei saa käyttää yrityksen virallisen tuloksen pohjana.
- A1a3+) [MUISTUTUS] Järjestäjäryhmän ja WCA-delegaatin täytyy ottaa huomioon se, että aikarajat vaikuttavat kilpailijoiden strategioihin (esim. cutoff-kierroksella kahden ensimmäisen yritysten kiirehtiminen cutoff-rajan alittamista toivoen) ja se, että aikarajojen muuttaminen kierroksen aloittamisen jälkeen voi epäreilusti asettaa jotkut kilpailijat epäedulliseen asemaan.
- A1a4+) [MUISTUTUS] Jos kilpailijan on epähuomiossa annettu ylittää aikaraja, täytyy aikaraja toimeenpanna jälkikäteen ja tuomaria, kilpailijaa sekä WCA-delegaattia pitäisi informoida tästä (ks. [sääntö 1g2](regulations:regulation:1g2)). Tuomareiden täytyy aina olla tietoisia käynnissä olevan yrityksen aikarajasta (joka voi riippua aikaisemmista ratkaisuyrityksistä, jos käytetään kumulatiivista aikarajaa).
- A2c1+) [MUISTUTUS] Aiemmin pulmapelien peittämiseen on käytetty tuloskortteja, jolloin jotkin sivut ovat jääneet näkyville. Tämä ei ole enää sallittua.
- A2d1+) [LISÄYS] Jos sekoittajan allekirjoituksen havaitaan puuttuvan ennen ratkaisuyritystä, pulmapeli pitäisi välittömästi toimittaa takaisin sekoittajalle sekoitussarjan vahvistamista ja allekirjoittamista varten.
- A2d1++) [LISÄYS] Ratkaisuyritystä ei saa hylätä pelkästään puuttuvan sekoittajan allekirjoituksen vuoksi. Jos sekoittajan allekirjoituksen havaitaan puuttuvan ratkaisuyrityksen aloittamisen jälkeen, tuomarin täytyy antaa yrityksen jatkua (olettaen, että yritys on vielä käynnissä) ja WCA-delegaatin pitäisi sallia tuloksen jääminen voimaan. WCA-delegaatti voi kuitenkin korvata ratkaisuyrityksen ylimääräisellä ratkaisuyrityksellä, jos puuttuvan allekirjoituksen lisäksi on muu syy epäillä, ettei sekoitus ollut oikea.
- A2d1+++) [MUISTUTUS] Vaikka WCA-delegaatti voi hyväksyä useita ratkaisuyrityksiä, joista puuttuu sekoittajan allekirjoitus, hänen tulisi pitää huoli, ettei allekirjoituksen puuttumisesta tule yleistä.
- A3c3+) [SELVENNYS] Kilpailija voi nollata ajastimen ennen tarkasteluvaihetta/tarkasteluvaiheen aikana, jos tuomari on vahingossa jättänyt tämän tekemättä. Ajastimen nollaaminen on kuitenkin tuomarin vastuulla (ks. [sääntö A3b](regulations:regulation:A3b)). Jos kilpailija yrittää epähuomiossa aloittaa ratkaisun ajastimella, jota tuomari ei nollannut (t.s. kilpailija suorittaa tarkasteluvaiheen, asettaa kätensä ajastimelle kohtuullisen pitkäksi aikaa olettaen, että ajastin käynnistyy normaalisti ja aloittaa pulmapelin operoimisen), pitäisi ratkaisuyritys korvata ylimääräisellä ratkaisuyrityksellä, WCA-delegaatin harkinnan mukaan.
- A3c3++) [SELVENNYS] Kilpailija ei voi kokeilla (ts. käynnistää ja nollata) ajastinta tarkasteluvaiheen aikana, sillä tarkasteluvaihe päättyy, kun kilpailija aloittaa ratkaisun (ks. [sääntö A4d](regulations:regulation:A4d)). Kun kilpailija pysäyttää ajastimen sen jälkeen, kun hän on ensimmäisen kerran käynnistänyt sen, katsotaan hänen päättäneen ratkaisun (ks. [sääntö A6](regulations:regulation:A6)), vaikka tämä tapahtuisi 15 sekunnin kuluessa tarkasteluvaiheen alkamisesta.
- A3c4+) [SELVENNYS] Jos pulmapeliin on asetettu ohut esine, tuomari ei saa poistaa esinettä kilpailijan puolesta.
- A3c4++) [SELVENNYS] Kilpailija voi poistaa esineen ratkaisun aikana, jos hän ei tehnyt sitä tarkasteluvaiheen aikana (esim. unohti).
- A5b+) [SELVENNYS] Tarkastellessaan tai ratkaistessaan pulmapeliä kilpailija voi koskea pulmapeliin millä tahalla kehonosallaan. Poikkeus: 3x3x3 yhdellä kädellä (ks. [sääntö C1b](regulations:regulation:C1b).
- A5b++) [SELVENNYS] Jos kilpailijan pulmapelistä irtoaa pala (ks. [sääntö 5a](regulations:regulation:5a)), kilpailija ei saa pyytää apua palan poimimiseen tai löytämiseen. Tuomarin pitäisi myös yrittää estää muita auttamasta. Jos joku poimii irronneen palan kilpailijan puolesta, tuomari tai kilpailija voi pyytää häntä asettamaan palan ratkaisupaikalle ja olla auttamatta enempää.
- A6b+) [SELITYS] Mielivaltainen arvo 0.06 sekuntia valittiin Stackmat-ajastimen toimintahäiriöistä aiheutuvan huolen lieventämiseksi.
- A6e+) [SELVENNYS] Jos pulmapeli tippuu kilpailijan syliin sen jälkeen, kun kilpailija pysäyttää ajastimen, tämä katsotaan pulmapeliin koskemiseksi.
- A7c+) [LISÄYS] Jos kilpailijan allekirjoittama tulos todetaan vaillinaiseksi tai lukukelvottomaksi, pitäisi se tulkita huonoimmalla kohtuullisella tavalla (esim. "1:05" on 1:05.99, "25.X3" on 25.73 jos X voisi olla joko 1 tai 7). Koska Stackmat-ajastin näyttää ajan X:0Y.ss muodossa X:Y.ss, puuttuvaa kymmenlukua tulisi pitää todennäköisempänä kuin puuttuvaa ykköslukua (esim. "1:2.27" on 1:02.27). Tuomaria, joka allekirjoitti epäselvän tuloksen, voidaan pyytää selventämään se, tulosten tallentajan harkinnan mukaan.
- A7g+) [ESIMERKKI] Esimerkkejä poikkeustilanteista, jotka voisivat johtaa ylimääräisen ratkaisuyrityksen myöntämiseen uudelle kilpailijalle: vihreän valon odottamatta jättäminen, ajastimen käynnistäminen tai pysäyttäminen sääntöjen vastaisesti, tarkasteluvaiheen aikarajan ylittäminen, koska kilpailija käsitti väärin kuinka ratkaisuyritys aloitetaan, muut menettelytapoihin liittyvät aikarangaistukset.
- A7g++) [SELVENNYS] Uusien kilpailijoiden yksittäisiä rangaistuksia ei saa jättää huomiotta, vaan sen sijaan täytyy myöntää ylimääräinen ratkaisuyritys.
- A7g+++) [SUOSITUS] WCA-delegaatin pitäisi käyttää vahvempaa harkintaa myöntäessään useamman kuin yhden ylimääräisen ratkaisuyrityksen samalle uudelle kilpailijalle. Jos useampi kuin yksi ylimääräinen ratkaisuyritys myönnetään, pitäisi niiden olla eri poikkeustilanteista.



## <article-B><blindfolded><blindfoldedsolving> Artikla B: Sokkoratkaisu

- B1+) [MUISTUTUS] Kilpailijan täytyy käyttää pulmapeliä, jossa ei ole kuviointia, merkintöjä tai muita ominaisuuksia, joiden avulla samantyyppiset palat voi erottaa toisistaan (ks. [sääntö 3k](regulations:regulation:3k)). Tälle pitäisi antaa erityishuomiota sokkoratkaisussa.
- B1b+) [SUOSITUS] WCA-delegaatin pitäisi tarkastaa silmät peittävät siteet ennen kuin niitä käytetään kilpailussa.
- B2d+) [LISÄYS] Oletus on, että kilpailija aloittaa ratkaisun, kun hän ensimmäistä kertaa käynnistää ajastimen sen jälkeen, kun on ilmaissut olevansa valmis (ks. [sääntö B2a](regulations:regulation:B2a)). Jos kilpailija haluaa tarkistaa ajastimen toimintakunnon, hänen täytyy kysyä ja saada tuomarilta lupa joka kerta, kun hän käynnistää/nollaa ajastimen tämän vaiheen aikana. Rangaistus ajastimen käynnistämisestä ja nollaamisesta ilman tuomarin lupaa: ratkaisuyrityksen hylkäys (DNF).


## <article-C><one-handed><onehandedsolving> Artikla C: Yhdellä kädellä ratkaisu

- C1b+) [SELVENNYS] Kilpailija voi käyttää molempia käsiä tarkasteluvaiheen aikana.
- C1b++) [SELVENNYS] Kilpailijan ei tarvitse käyttää samaa kättä ratkaisemiseen saman kierroksen eri ratkaisuyrityksillä.


## <article-E><fewest-moves><fewestmovessolving> Artikla E: Vähiten siirtoja -ratkaisu

- E2a1+) [SUOSITUS] Jos tuomari havaitsee toimitetun ratkaisun, jossa ei vaikuta olevan vaadittavia tunnistetietoja, hänen pitäisi tarkistaa paperin molemmat puolet.
- E2b+) [SELVENNYS] Kilpailija voi päättää ratkaisuyrityksen ajoissa toimittamalla ratkaisun ennen ajan päättymistä.
- E2b++) [LISÄYS] Kilpailija voi liittyä jo käynnissä olevaan 3x3x3 vähiten siirtoja -yritykseen, WCA-delegaatin harkinnan mukaan. Tässä tapauksessa hänen aikarajansa on jäljellä oleva aika (ts. hänen täytyy lopettaa samalla, kun muut kilpailijat saavuttavat 60 minuutin aikarajan). Poikkeus: kilpailija ei saa liittyä 3x3x3 vähiten siirtoja -yritykseen, jos joku kilpailija on jo päättänyt oman ratkaisuyrityksensä (ks. [ohjesääntö E2b+](guidelines:guideline:E2b+)) tai jos on muu syy epäillä, että tietoa yrityksen sekoitussarjasta on päätynyt liittyvän kilpailijan tietoon.
- E2c+) [SELVENNYS] Vaikka tuomari voi antaa kilpailijoille standardipaperiarkin ratkaisujen toimittamista varten, voi kilpailija toimittaa ratkaisun erillisellä paperinpalalla. (Huomaa, että paperin täytyy olla tuomarin antama, [säännön E3a](regulations:regulation:E3a) mukaan.)
- E2c1+) [SELITYS] Kilpailijanumero on jokaiselle kilpailun kilpailijalle määritetty numero (tai muu tunniste), jota käytetään joissain kilpailuissa esim. tulosten tallentamisen helpottamiseksi.
- E2c1++) [LISÄYS] Jos kilpailija unohti kirjata ratkaisuyrityksen tunnistetiedot paperille, jolla hän toimittaa ratkaisunsa, hän saa lisätä ne aikarajan täytyttyä tuomarin valvoessa. Tällöin kilpailijan täytyy ratkaisuaan toimittaessaan pyytää tuomarilta lupa ja tämän jälkeen välittömästi kirjata ratkaisuyrityksen tunnistetiedot (tekemättä muita muutoksia) niin, että tuomari valvoo koko ajan. Kun kilpailija on toimittanut ratkaisunsa (esim. antanut sen tuomarille käteen ja antanut tuomarin siirtyä seuraavaan kilpailijaan, laittanut sen tuomarin pöydälle ja kävellyt pois), hän ei saa lisätä mitään tietoja. Jos kilpailija kirjoittaa mitään aikarajan täytyttyä, mutta kysymättä tuomarin lupaa, ratkaisuyritys on aina hylätty (DNF).
- E2c1+++) [SELITYS] Kilpailijan ei tarvitse kirjoittaa kilpailun nimeä, kierroksen numeroa eikä ratkaisuyrityksen numeroa toimittamaansa paperiin, mutta hän voi halutessaan tehdä niin auttaakseen järjestäjäryhmää pitämään kirjaa toimitetuista ratkaisuista.
- E2c1++++) [LISÄYS] Jos tuomari esim. ratkaisuja tarkistaessaan havaitsee toimitetun ratkaisun, jossa ei ole vaadittavia tunnistetietoja, hänen pitäisi selvittää ratkaisun kirjoittanut kilpailija, jotta kyseisen kilpailijan tulokseksi voidaan merkitä DNF (DNS:n sijaan). Huomaa, että kilpailija ei saa kirjata tunnistetietoja enää tässä vaiheessa, joten tulokseksi täytyy merkitä DNF.
- E2c2+) [ESIMERKKI] Esimerkkejä, joita ei pidetä yksiselitteisenä siirtosarjana: useita siirtosarjoja, joista ei ole selkeästi merkitty lopullista ratkaisua, ratkaisu, jossa on epäselviä merkkejä (esim. kirjain, joka voisi olla "B" tai "R", mutta ei ole selkeää, kumpi se on), ratkaisu, jossa on tähtiä tai nuolia, jotka ilmaisevat siirtojen suorittamista eri järjestyksessä kuin missä ne on kirjattu (esim. "insertionit" tai "pre-movet", jotka on kirjoitettu yhtenäisen siirtosarjan ulkopuolelle), siirtosarja, joka on kirjoitettu muuhun muotoon, kuin vasemmalta oikealle luettaviin riveihin, mikä tahansa merkkien asettelutapa, josta seuraa, että merkkejä ei voi pitää yksiselitteisenä siirtosarjana. Poikkeuksia yllä oleviin esimerkkeihin: pienet typografiset korjaukset (esim. siirtoja on mustattu ja niiden yläpuolelle on kirjoitettu siirtoja, jotka selkeästi korvaavat mustatut siirrot, siirtojen väleihin on kirjoitettu tilanpuutteen vuoksi siirtoja esim. ylä- tai alaindeksiin).
- E2c2++) [MUISTUTUS] Aikaisemmin hakasulkeisiin kirjoitetut rotaatiot (esim. [r] tai [u2]) olivat sallittuja. Nykyään rotaatioille sallitaan ainoastaan kirjaimiin x, y ja z perustuva notaatio (ks. [sääntö 12a4a](regulations:regulation:12a4a)).
- E2c3+) [SELVENNYS] Jos siirtoa ei ole selkeästi mustattu/pyyhitty ja ei ole selvää, kuuluuko siirto ratkaisuun, tuomarin pitäisi tulkita ratkaisu epäselvänä (ks. [sääntö E2c2](regulations:regulation:E2c2) ja [ohjesääntö E2c2+](guidelines:guideline:E2c2+)).
- E2c4+) [SELVENNYS] Esimerkkejä merkeistä tai merkkiyhdistelmistä, joita ei sallita 3x3x3 vähiten siirtoja -ratkaisuissa: M, e, r, Y (isolla), T, U1, Ui, U3, U-, R++, R2', R'2, L'w, 1R, 2U, 2f, 2-3r, 1Rw, 3Rw, 2-3Rw, rw, Rr, *, →, ⮐, /, ., ?, [r], [r u], [F], &lt;f&gt;, [f]', [f]2, [x], (x), (L), 2(Rw), (U)2, (U)', (R U)', (R U R'), [R, U], [R: U].
- E2e+) [SELVENNYS] Kilpailijat eivät saa johtaa ratkaisujaan mistään sekoitussarjan osasta eikä ratkaisujen pitäisi jakaa merkittäviä osia käänteisen sekoitussarjan kanssa.
- E2e++) [ESIMERKKI] Esimerkki ratkaisuista, joiden pitäisi johtaa ratkaisuyrityksen hylkäämiseen (DNF): ratkaisut, jotka alkavat samoilla 4:llä tai useammalla siirrolla kuin käänteinen sekoitussarja.
- E3d+) [SELVENNYS] Missään kilpailijan käyttämässä sekuntikellossa tai rannekellossa ei saa olla mitään ominaisuuksia, jotka voisivat auttaa kilpailijaa löytämään ratkaisun.
- E3d++) [SELVENNYS] Kilpailijoiden ei tulisi pitää henkilökohtaista sekuntikelloa tai rannekelloa virallisena aikana ja heidän täytyy toimittaa ratkaisunsa, kun tuomari sanoo "SEIS" tai "STOP".


## <article-H><multiple-blindfolded><multipleblindfoldedsolving> Artikla H: Multisokkoratkaisu

- H1+) [LISÄYS] Jos ratkaisuyrityksen aikana havaitaan, että kaksi pulmapeliä on sekoitettu samalla sekoitussarjalla, toinen voidaan sekoittaa uudestaan eri sekoitussarjalla, WCA-delegaatin harkinnan mukaan.
- H1b1+) [MUISTUTUS] Ratkaisuyritystä ei hylätä, kun aikaraja saavutetaan, 3x3x3 multisokon poikkeuksien vuoksi (ks. [sääntö A1a4](regulations:regulation:A1a4) ja [sääntö A1a5](regulations:regulation:A1a5)).
- H1b1++) [LISÄYS] Tuomari voi antaa kilpailijan jatkaa ratkaisuyritystä epävirallisesti, mutta ratkaisuyritys täytyy pysäyttää ja arvioida ensin täysin sääntöjen mukaisesti.
- H1d+) [ESIMERKKI] Esimerkki: Kilpailija yrittää ratkaista 10 kuutiota, päättää ratkaisun ajassa 59:57 ja saa kaksi aikarangaistusta. Lopullisen tuloksen aika on 59:57 + 2*2 = 60:01 (ks. myös [sääntö A1a5](regulations:regulation:A1a5)).
- H1d++) [ESIMERKKI] Esimerkki: Kilpailija yrittää ratkaista 10 kuutiota, tuomari pysäyttää kilpailijan 60 minuutin kohdalla ja ratkaisuyrityksessä on kaksi aikarangaistusta. Lopullisen tuloksen aika on 60:00 + 2*2 = 60:04.
