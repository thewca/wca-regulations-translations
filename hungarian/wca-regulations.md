# <wca-title>WCA Szabályzat 2015

<version>Verzió: 2015. július 1.


## Megjegyzések

###Fordítás

Ez egy nem hivatalos fordítás, amely csupán segítséget nyújt a magyar versenyzőknek a WCA Szabályzat értelmezésében. Hasznos lehet, de a fordítás hitelessége nem garantált. Az eredeti, angol nyelvű WCA Szabályzat és ezen fordítás közötti bármilyen eltérés esetén az eredeti, angol nyelvű WCA Szabályzat a mérvadó.

Amennyiben bármilyen jellegű hibát észlel a fordításban, kérjük, hogy jelezze a hungarianopen.info@gmail.com e-mail címen.

### WCA Szabályzat és Útmutató

A WCA Szabályzat teljes mértékben tartalmazza a World Cube Associaton (továbbiakban WCA) által hivatalosnak nyilvánított versenyeken alkalmazott szabályokat.
A WCA Szabályzatot kiegészíti a [WCA Útmutató](guidelines:top). A WCA Szabályzatot teljes dokumentumnak kell tekinteni, az Útmutató csak további pontosításokkal és magyarázatokkal szolgál.

### Szóhasználat

Az eredeti, angol nyelvű szövegben az olvashatóság könnyebbé tétele érdekében minden esetben a „he” névmást alkalmazták, de „she or he”-ként kell értelmezni.
A „must”, „must not”, „should”, „should not” és „may” szavak az [RFC 2119-szerint](https://www.ietf.org/rfc/rfc2119.txt) értelmezendőek.

### Információk az interneten

A WCA weboldala: [www.worldcubeassociation.org](http://www.worldcubeassociation.org/)
Az eredeti WCA Szabályzat elérhetősége: [www.worldcubeassociation.org/regulations](http://www.worldcubeassociation.org/regulations/)
A WCA Szabályzat [PDF formátumban](link:pdf).

### Források

A WCA Szabályzat és Útmutató fejlesztése érthető a [GitHub-on](https://github.com/cubing/wca-documents).

### Kapcsolat

Kérdésekkel és visszajelzésekkel a [WCA Regulations Commitee-t (WRC)](http://www.worldcubeassociation.org/contact-information) kell keresni.

## [Tartalom](regulations:contents)

Megjegyzés: A Szabályzat változtatásával a Cikkek és a Szabályzat számozása nem változik, így hiányosságok lehetnek a számozásban.

<table-of-contents>


## <article-1><officials><officials> 1. Cikk: Hivatalos személyek

- 1a) Minden versenyen részt kell vennie: egy WCA delegáltnak, egy szervező csapatnak (ami egy vagy több személyből áll), illetve bíróknak, keverőknek és adatrögzítőknek.
- 1b) A szervező csapat felelős a verseny előtti, közbeni és utáni logisztikai feladatok ellátásáért.
- 1c) A WCA delegált átruházhat feladatokat a szervező csapat tagjaira, de ő felelős a következő feladatok elvégzéséért:
    - 1c1) Jelentés készítése és elküldése a WCA Board-nak a WCA Szabályzat betartásáról, a verseny teljes lefolyásáról, illetve az esetleges incidensekről. A jelentést a verseny időpontjától számított egy héten belül be kell nyújtani.
    - 1c3) A verseny eredményeinek elküldése a WCA Results Team-nek, a verseny időpontjától számított egy héten belül.
        - 1c3a) A verseny során használt minden keverési algoritmust az eredményekkel együtt el kell küldeni a WCA Results Teamnek.
        - 1c3b) A keverési algoritmusokat el kell látni a megfelelő címkékkel - versenyszám, forduló, csoport - amelyben használva voltak.
    - 1c4) Az eredmények korrekciójának elküldése a WCA Board-nak.
    - 1c5) Jelentés küldése a többi hivatalos személyről, amennyiben szükséges.
    - 1c6) A versenyszámok, formátumok jóváhagyása a verseny megkezdése előtt, és ha a szükséges a verseny közben is.
    - 1c7) Döntés versenyzők kizárásáról a verseny időtartama alatt.
    - 1c8) A keverési algoritmusok biztosítása.
    - 1c9) Döntés az időbeosztásban történő változtatásokról. Amennyiben ez szükséges, minden versenyzőt tájékoztatni kell a történt változtatásokról.
    - 1c10) Biztosítani a WCA Szabályzat egy példányának elérhetőségét a versenyen.
- 1e) Minden versenyszámnak rendelkeznie kell legalább egy bíróval.
    - 1e1) A bíró felelős a versenyszám követelményeinek betartásáért.
        - 1e1a) A bíró egyidejűleg több versenyzőt is bírálhat a WCA delegált beleegyezésével, amennyiben biztosítani tudja a WCA szabályok betartását ezen idő alatt.
    - 1e2)Az arra képes versenyzőknek készen kell állniuk bíráskodni, amennyiben a szervező csapatnak szüksége van a segítségére. Csak megfelelő, a WCA delegált által elfogadott indokkal lehet megtagadni. (pl. az adott versenyszámra vonatkozó szabályok ismeretének hiánya) Büntetés: kizárás a versenyből (lásd [Szabályzat 2k](regulations:regulation:2k)).
- 1f) Minden versenyszámnak rendelkeznie kell legalább egy keverővel. Kivétel: Legkevesebb mozdulattal való kirakás (FMC).
    - 1f1) A keverő alkalmazza a keverési algoritmust, így készítve elő a játékokat a kirakásra.
    - 1f2) Az arra képes versenyzőknek készen kell állniuk keverni, amennyiben a szervező csapatnak szüksége van a segítségükre. Csak megfelelő, a WCA delegált által elfogadott indokkal lehet megtagadni. (pl. az adott versenyszámra vonatkozó keverési szabályok ismeretének hiánya) Büntetés: kizárás a versenyből (lásd [Szabályzat 2k](regulations:regulation:2k)).
- 1g) Minden versenyszámnak rendelkeznie kell legalább egy adatrögzítővel.
    - 1g1) Az adatrögzítő felelős az eredmények rögzítéséért, összeállításáért.
    - 1g2) A pontkártyán történő bármely változtatáshoz szükséges a WCA delegált engedélye.
- 1h) Egy versenyszám adott fordulójában a versenyzőket csoportokba lehet osztani.
    - 1h1) Egy adott forduló versenyzői nem keverhetnek/bíráskodhatnak az adott fordulóban, a saját csoportjukban, amíg nem bejezték be az összes kirakásukat a fordulóban. A WCA delegált engedélyével ez módosítható, amennyiben a szervező csapat biztosítja, hogy nem láthatják egyik keverésüket sem, amelyet még nem teljesítettek.
- 1j) Minden hivatalos személy versenyezhet az adott versenyen.
- 1k) A hivatalos személyek egyszerre több szerepet is betölthetnek. (pl. szervező, WCA delegált, bíró, adatrögzítő, keverő)


## <article-2><competitors><competitors> 2. Cikk: Versenyzők

- 2a) Bárki versenyezhet egy WCA által szervezett versenyen, amennyiben:
    - 2a1) Megfelel a WCA Szabályzatnak.
    - 2a2) Megfelel a verseny követelményeinek, melyeket a verseny előtt közzétesznek.
    - 2a3) Nincs felfüggesztve a WCA Board által.
- 2b) Minden 18 év alatti versenyző regisztrációjához, és versenyen való részvételéhez szükséges a szülő/gondviselő beleegyezése.
- 2c) A regisztrációhoz szükséges a szervező csapat által kért személyes információk megadása. (Többek között: név, ország, születési idő, nem, elérhetőség, választott versenyszámok)
    - 2c1) A versenyző nem jogosult versenyezni, amennyiben nem rendelkezik a szervező csapat által elismert regisztrációval.
- 2d) A versenyző neve, állampolgársága, neme és az eredményei nyilvánosak. Minden más személyes információ bizalmasan kezelendő, és nem adható ki külső szervezetnek/személynek a versenyző beleegyezése nélkül.
- 2e) A versenyzők az állampolgárságuknak megfelelő országot képviselik. A WCA delegáltnak ellenőriznie kell az állampolgárságot valamely okirat alapján (pl. útlevél). Amennyiben egy versenyző nem jogosultan képviseli a regisztráció során megadott országot, a versenyző visszamenőlegesen kizárható és/vagy felfüggeszthető, a WCA Board döntésének megfelelően.
    - 2e1) Az elfogadható országok listáját a „List of sovereign states” című Wikipedia cikk tartalmazza („UN member states and observer states” és „Other states”).
    - 2e2) A versenyzők minden évben frissíthetik állampolgárságukat, és változtathatnak országot az első verseny alkalmával, amin részt vesznek.
- 2f) A versenyzőknek be kell tartaniuk a helyszíni szabályokat, és megfelelő módon kell viselkedniük.
- 2g) A versenyzőnek csendben kell maradniuk a verseny kijelölt helyszínén. A beszéd megengedett, de ésszerű szinten kell tartani, valamint megfelelő távolságban azoktól, akik éppen aktívan versenyeznek.
    - 2g3) A versenyzők a várakozó versenyzők számára kijelölt helyen nem kommunikálhatnak egymással a keverésekről, amíg az adott forduló le nem zajlott. Büntetés: kizárás az adott versenyszámból, a WCA delegált döntésének megfelelően.
- 2h) A versenyzőknek teljes öltözetben kell a verseny helyszínén tartózkodniuk. A WCA delegált döntésének megfelelően a nem megfelelően öltözött versenyzők kizárhatóak a versenyből.
- 2i) A versenyzés alatt a versenyzőknek tilos elektronikus vagy audio eszközöket használniuk (pl. mobiltelefon, MP3 lejátszó, diktafon, kiegészítő világítás).
    - 2i1) A versenyzők használhatnak bizonyos nem elektronikus segédeszközöket, melyek nem juttatják tisztességtelen előnyhöz, melyekről a WCA delegált dönt. Ez tartalmazza:
        - 2i1a) A versenyző által viselt orvosi/ fizikai segédeszközöket (pl. szemüveg, csuklópánt, hallókészülék). Kivételt képez a [Szabályzat 2i)](regulations:regulation:2i) alól, hogy az orvosi segédeszközök lehetnek elektronikusak, amennyiben a versenyző nem rendelkezik nem-elektronikus alternatívával (pl.: hallókészülék, pacemaker).
        - 2i1b) Füldugók és fülhallgatók (nem elektronikus, zajszűrő fülhallgatók).
- 2j) A WCA delegált kizárhat egy versenyzőt egy adott versenyszámból.
    - 2j1) Ha egy versenyzőt bármilyen okból kizártak az adott versenyszámból, nem jogosult a további kirakásainak teljesítésére.
    - 2j2) Ha egy versenyzőt egy versenyszám alatt zárnak ki a versenyből, a korábbi eredményei érvényesek maradnak. Kivétel: csalás vagy megtévesztés (lásd [Szabályzat 2k2a](regulations:regulation:2k2a)).
- 2k) A WCA delegált kizárhatja a versenyzőt a versenyből (egy versenyszámból, több versenyszámból vagy az összes versenyszámból) amennyiben a versenyző:
    - 2k1) Elmulasztja a bejelentkezést vagy regisztrációt az annak megfelelő időben.
    - 2k2) Gyaníthatóan csal vagy megtéveszti a hivatalos személyeket a versenyen.
        - 2k2a) A WCA delegált törölheti a gyanús eredményeit
    - 2k3) Jogellenesen, erőszakosan, trágár módon viselkedik, szándékosan kárt tesz a helyszínen található eszközökben, vagy személyes vagyontárgyakban a helyszínen.
    - 2k4) Gátolja vagy elvonja mások figyelmét a verseny alatt.
    - 2k5) Nem tesz eleget a WCA szabályzatnak a verseny alatt.
- 2l) A versenyző azonnal vagy figyelmeztetés után kizárható, a szabálysértés természetétől és súlyosságától függően.
    - 2l1) A kizárt versenyző nem jogosult a versenyzésből fakadó bármilyen költségének visszatérítésére.
- 2n) A versenyző szóban megvitathatja a döntést a WCA delegálttal.
    - 2n1) A döntés megvitatása csak a verseny ideje alatt, a kérdéses esetet követő 30 percen belül megengedett, másik forduló illetve versenyszám kezdete előtt.
    - 2n2) A WCA delegáltnak rendeznie kell a vitát a következő forduló illetve versenyszám megkezdése előtt.
    - 2n3) A versenyzőnek el kell fogadnia a WCA delegált végleges döntését. Büntetés: kizárás a versenyből.
- 2s) A fogyatékkal élő versenyzők, akik számára egy vagy több WCA szabály betartása nem lehetséges, kérhetnek különleges elbánást a WCA delegálttól. Ebben az esetben legalább 2 héttel a verseny előtt meg kell keresnie a szervező csapatot és a WCA delegáltat ennek biztosítására.
- 2t) Minden versenyzőnek ismernie és értenie kell a WCA Szabályzatot a verseny megkezdése előtt.
- 2u) A versenyzőknek meg kell jelenniük és versenyzésre készen kell állniuk, amikor szólítják őket. Büntetés: kizárás a versenyszámból.
	- 2u1) Kivétel: Ha egy versenyző nem jelenik meg időben olyan versenyszámnál, mely kirakásai több időpontra esnek (pl.: FMC vagy Több kocka kirakása vakon versenyszám esetében), akkor tekinthető úgy, hogy a versenyző csak az adott kirakás esetében nem vesz rész. Az eredménye ebben az esetben: DNS.


## <article-3><puzzles><puzzles> 3. Cikk: Játékok

- 3a) A versenyzőknek maguknak kell biztosítaniuk a játékokat a verseny során.
    - 3a1) A versenyzőknek meg kell jelenniük és készen kell állniuk a versenyzésre, amikor szólítják őket (lásd: [Szabályzat 2u](regulations:regulation:2u)).
    - 3a2) A játékoknak teljesen működőképesnek kell lenniük, hogy a normál keverés elvégezhető legyen rajtuk.
    - 3a3) A több oldalú játékoknál kirakott állapotban egy azonos színnel kell, hogy rendelkezzen minden oldal. Minden játékvariáció forgathatósága, állásai és megoldása funkcionálisan ugyanaz kell, hogy legyen, mint az eredeti játéké.
- 3d) A játékoknak az alábbiakban felsorolt színezett részek egyikével kell rendelkeznie: színes matrica, színes csempe, színes műanyag rész vagy festett/nyomtatott színezés. Azonban egy játék minden színezett részének megegyező típusúnak kell lennie.
    - 3d1) Kivétel: Orvosi igazolással rendelkező, vizuális fogyatékossággal élő versenyzők használhatnak minden oldalon különböző mintákkal ellátott játékokat. A mintáknak azonosnak kell lennie az egyes oldalakon. Minden oldalnak eltérő színűnek kell lennie, ezzel megkönnyítve a keverést és a bíráskodást.
		- 3d1a) A versenyzők használhatnak textúrákkal ellátott játékokat, ahol minden oldalon különböző textúra található. Minden oldalnak különböző színnel kell rendelkeznie, hogy segítse a keverést és a bíráskodást.
		- 3d1b) A versenyzők, akik nem tudnak megkülönböztetni elegendő számú oldalakat egymástól, használhat a színes oldalakon jeleket, amennyiben ez előzőleg jóvá lett hagyva a [Szabályzat 2s](regulations:regulation:2s) pontja alapján. A jelek lehetnek matricák vagy rajzok.
    - 3d2) A játékok színeinek szolidnak kell lenniük, egy egységes színnel az egyes oldalakon. Minden színnek egyértelműen megkülönböztethetőnek kell lennie a többitől.
    - 3d3) Ha a színezett részek matricák vagy csempék, akkor azok nem lehetnek vastagabbak 1,5 mm-nél. Kivétel: a Megaminx csempéi lehetnek valamivel vastagabbak, a WCA delegált beleegyezésével.
- 3h) Nem megengedettek olyan módosítások, amelyek változtatnak a játék eredeti koncepcióján. A módosított játékok megengedettek, amennyiben nem juttatja több információhoz a versenyzőt (pl. a játék orientációjának meghatározásában vagy az elemek azonosításában) a nem módosított játékhoz képest.
    - 3h1) A lekerekített játékok nem megengedettek. Kivétel: a lekerekített 7x7x7-es kocka.
    - 3h2) Azok a játékok, melyek műanyagának a színezése a játék belsejében is látható, megengedettek (pl.: anyagában színes kockák). Ez nem vonatkozik a következő játékokra:
		- 3h2a) Azok a játékok, amelyek átlátszó részekkel rendelkeznek, nem megengedettek. Kivétel: túllógó matrica (lásd: [Szabályzat 3l](regulations:regulation:3l)).
    - 3h3) Bármely módosítás, amely gyenge teljesítményhez vezet, nem jogosítja fel a versenyzőt új kísérletre.
    - 3h4) A Rubik’s Clock esetén az egyéni háttér alkalmazása megengedett (az eredetivel megegyező alakú és méretű papír formájában), a WCA delegált beleegyezésével. A háttérnek egyértelműen jelölnie kell a 12 óra helyét, az eredetivel megegyező pozícióban.
- 3j) A játékoknak tisztának kell lennie, nem tartalmazhatnak jelöléseket, elemelkedett darabokat, sérüléseket vagy más eltéréseket, amelyek megkülönböztetik az egyes darabjait egymástól. Kivétel: logó(lásd: [Szabályzat 3l](regulations:regulation:3l)).
    - 3j1) A játékoknál megengedett a természetes kopás, erről a WCA delegált dönt.
    - 3j2) Definíció: Két elemet egyformának tekintünk, ha alakjuk és méretük megegyezik, vagy alakjuk tükrözött, méretük pedig megegyező.
    - 3j3) A bordázott/mintázott felületű részeket tartalmazó kockák, melyekkel az elemek orientációja kitapintható, nem alkalmazhatók a vakon történő kirakásokhoz.
- 3k) A játékokat a WCA delegáltnak jóvá kell hagynia a versenyben való használat előtt.
- 3l) A kocka alakú játékokon lehetőség van logó elhelyezésére a színezett részen, de maximum 1 színezett részen helyezhetünk el logót. 
    - 3l1) A logót valamelyik középső elemen kell elhelyezni. Kivétel: ha a játéknak nincs középső eleme:
        - 3l1a) A Pyraminx-en és a 2x2x2-es kockán a logó bármelyik elemen elhelyezhető.
        - 3l1b) A Square-1-on a logót valamelyik középső rétegen lévő elemen kell elhelyezni.
    - 3l2) A logó lehet domború, vésett vagy lehet matrica a matricán. Kivétel: A logó nem lehet kitapintható a vakon való kirakásoknál. (pl. domború, vésett vagy matrica a matricán logók)
- 3m) Mindenféle márkájú játék vagy játék alkatrész megengedett, amennyiben a játékok megfelelnek a WCA Szabályzatnak.


## <article-4><scrambling><scrambling> 4. Cikk: Keverés

- 4a) A keverő a keverési algoritmust alkalmazza a játékokra.
- 4b) A játékokat számítógép által generált random keverési algoritmusok alapján kell bekeverni.
    - 4b1) A generált keverési algoritmusokat tilos a WCA delegáltnak ellenőrizni, kiszűrni vagy kiválogatni a verseny előtt
    - 4b2) Egy adott forduló keverési algoritmusait kizárólag a WCA delegált és a keverők láthatják a forduló befejezéséig. Kivétel: Legkevesebb mozdulattal való kirakás, amikor a versenyzők megkapják a keverési algoritmust (lásd [E cikk](regulations:article:E)).
    - 4b3) A keverő programra vonatkozó speciális előírások: A hivatalos keverésnek olyan random állást kell eredményeznie, melynek kirakásához legalább 2 mozdulatra szükség van (minden álltást egyenlő valószínűséggel kell generálnia). A következő kiegészítések/kivételek vonatkoznak a keverésekre:
        - 4b3a) A vakon történő kirakások esetén a keverési algoritmusnak tartalmaznia kell a játék random orientációját. (lehetőleg egyenlő mértékben minden orientációt)
        - 4b3b) 2x2x2-es kocka esetén: Olyan random állásra van szükség, melynek kirakásához legalább 4 forgatás szükséges.
        - 4b3c) Skewb esetén: Olyan random állásra van szükség, melynek kirakásához legalább 7 forgatás szükséges.
        - 4b3d) Square-1 esetén: Olyan random állásra van szükség, melynek kirakásához legalább 11 forgatás szükséges.
        - 4b3e) 5x5x5-ös, 6x6x6-os, 7x7x7-es kocka valamint Megaminx esetén: eléggé sok random mozdulatra (nem random állásra) van szükség, melynek kirakásához legalább 2 forgatás szükséges.
		- 4b3f) Pyraminx esetén: Olyan random állásra van szükség, melynek kirakásához legalább 6 forgatás szükséges.
- 4d) Alapállás a keveréshez:
    - 4d1) Az NxNxN-es kockákat és a Megaminx-et a fehér oldallal (ha nincs, akkor a legvilágosabb oldallal) felfelé, és a zöld oldallal (ha nincs, akkor a legsötétebb oldallal) szemben kell elkezdeni keverni.
    - 4d2) A Pyraminx-et a sárga oldallal (ha nincs, akkor a legvilágosabb oldallal) lefelé és a zöld oldallal (ha nincs, akkor a legsötétebb oldallal) szemben kell elkezdeni keverni.
    - 4d3) A Square-1-t a sötétebb oldallal szemben kell elkezdeni keverni (a 2 lehetséges keverési beállítás közül).
	- 4d4) A Rubik’s Clock-ot, mindkét oldal esetén a 12 órai jelzéssel felfelé kell elkezdeni keverni.
    - 4d5) A Skewb-ot a fehér oldallal (ha nincs, akkor a legvilágosabb oldallal) felfelé és a zöld oldallal (ha nincs, akkor a legsötétebb oldallal) baloldalt-szemben kell elkezdeni keverni.
- 4f) A verseny keverési algoritmusait a WCA keverő programjának legfrissebb verziójával kell generálni (elérhető [a WCA honlapján](https://www.worldcubeassociation.org/regulations/scrambles/)).
- 4g) A keverés után a keverőnek meg kell bizonyosodnia róla, hogy a keverés helyes volt. Ha a keverés hibás, akkor ki kell javítania (pl. kirakni a játékot és újra elvégezni rajta a keverési algoritmust).
    - 4g1) Kivétel: A 6x6x6-os és 7x7x7-es kockáknál valamint a Megaminx-nél nem szükséges a helyes keverés, a WCA delegált beleegyezésével.


## <article-5><puzzle-defects><puzzledefects> 5. Cikk: Játékok meghibásodása

- 5a) Példák a játékok meghibásodására: kiesett, helyben elfordult darabok, levált csavarok, sapkák, matricák.
- 5b) Ha a meghibásodás a kirakás alatt történik a versenyző dönthet, hogy megjavítja a játékot, vagy leállíthatja a rakást.
    - 5b1) Ha a versenyző úgy dönt, hogy megjavítja a játékot, csak a hibás darabokat hozhatja helyre. A játék darabjait vagy más eszközöket tilos eközben használni.  Büntetés: érvénytelen kirakás. (DNF)
    - 5b3) Engedélyezett javítások:
        - 5b3a) Ha az elemek kiestek, vagy elmozdultak a helyükről a versenyző visszateheti őket.
        - 5b3b) Ha a javítás után, de még a kirakás befejezése előtt a versenyző észreveszi, hogy kirakhatatlan a játék, akkor szétszedheti, és maximum 4 elem kiszedévésel kirakható állapotba hozhatja.
        - 5b3c) Ha a játék kirakhatatlan, és egy sarokelem helyben történő elforgatásával kirakhatóvá tehető, akkor a versenyző megteheti, hogy helyben elforgatja hibás sarokelemet.
    - 5b4) Vakon kirakásnál, a kirakás megkezdését követően (lásd: [Szabályzat B4l](regulations:regulation:B4)) a játékok hibáit csak a kirakás alatt és vakon lehet kijavítani.
    - 5b5) Ha a kirakást követően a játék egyes darabjai még mindig hibásak, vagy nincsenek teljesen a helyükön, akkor a következő szabályok alkalmazandóak:
        - 5b5a) Ha egy vagy több színezéssel nem rendelkező elem nincs a helyén, akkor a játék kirakottnak tekintendő.
        - 5b5b) Ha egy olyan nincs a helyén, mely 1 színezett résszel rendelkezik, akkor a játék kirakottnak tekintendő.
        - 5b5c) Ha több, mint egy olyan nincs a helyén, mely 1 színezett résszel rendelkezik, akkor a kirakás érvénytelen. (DNF)
        - 5b5d) Ha 1 vagy több olyan elem nincs a helyén, mely több színezett résszel is rendelkezik, akkor a kirakás érvénytelen. (DNF)
        - 5b5e) A Szabályzat [5b5c)](regulations:regulation:5b5c) és [5b5d)](regulations:regulation:5b5d) pontja felülbírálja az [5b5a)](regulations:regulation:5b5a) [5b5a)](regulations:regulation:5b5a) pontokat.
- 5c) Ha a versenyzőnek meghibásodik a játéka, az nem jogosítja fel egy új kirakásra.


## <article-7><environment><environment> 7. Cikk: Környezet

- 7b) A nézőknek legalább 1,5 méter távolságot kell tartaniuk az éppen kirakásra használt helyszíntől.
- 7c) A versenyzői tér megvilágítására különösen nagy figyelmet kell fordítani. Semleges világításra van szükség, hogy a versenyzők könnyen megkülönböztethessék egymástól a játékok színeit.
- 7e) A versenyzői térnek dohányfüst-mentesnek kell lennie.
- 7f) Kirakás helyszíne:
    - 7f1) Definíciók:
        - 7f1a) Stackmat: A Speedstacks időmérő Stackmat és egy teljes méretű, hozzá illő szőnyeg.
        - 7f1b) Szőnyeg: A Stackmat-hez tartozó szőnyeg.
        - 7f1c) Timer: A Stackmat időmérő része, vagy hosszabb versenyszámoknál stopper.
        - 7f1d) Felület: Az a sík felület, ahol a Stackmat elhelyezésre került. A szőnyeg a felülethez tartozik. A timer nem része a felületnek.
    - 7f2) A timer-t hozzá kell rögzíteni a szőnyeghez, és úgy kell elhelyezni a felületen, hogy a timer a szőnyeg versenyzőhöz közelebbi oldalán legyen.
        - 7f2a) Kivétel: A Lábbal való kirakás során a Stackmat-et közvetlenül a földre kell tenni. A timer-t el lehet helyezni a szőnyeg versenyzőtől távolabb eső oldalára is.
- 7h) A verseny helyszínén kell lennie egy a várakozó versenyzők számára kijelölt területnek.
    - 7h1) A szervező csapat megkövetelheti, hogy a versenyzéshez szólított versenyzőknek a számukra kijelölt várakozó helyen kelljen tartózkodniuk az adptt forduló összes kirakásának befejezéséig.


## <article-8><competitions><competitions> 8. Cikk: Versenyek

- 8a) Egy hivatalos WCA versenynek a következő feltételeknek kell megfelelniük:
    - 8a1) Jóvá kell hagynia a WCA Board-nak.
    - 8a2) Követnie kell a WCA szabályokat.
    - 8a3) Kötelező egy WCA delegált részvétele.
    - 8a4) Közzé kell tenni a WCA weboldalán legkésőbb 2 héttel a verseny kezdete előtt.
    - 8a6) Nyilvánosnak kell lennie.
    - 8a7) Hiteles Speed Stacks Stakmat időmérőket (2. vagy magasabb generációs) kell használni az időmérésre.
    - 8a8) Bárki számára nyitottnak kell lennie, aki versenyezni akar. A korlátozásokat a WCA Board-nak jóvá kell hagynia, és a verseny meghirdetésekor be kell jelenteni.
- 8f) Ha a WCA Szabályzat nincs betartva a verseny egésze alatt, akkor a WCA Board módosíthatja a verseny eredményeit.


## <article-9><events><events> 9. Cikk: Versenyszámok

- 9a) A WCA által szabályozott versenyek vonatkoznak:
    - 9a1) Rubik néven ismert játékokra.
    - 9a2) Más játékokra, amiket az oldalaik forgatásával lehet kirakni.
- 9b) A WCA számára hivatalos játékok és formátumok:
    - 9b1) Rubik kocka, 2x2x2-es kocka, 4x4x4-es kocka, Clock, Megaminx, Pyraminx, Square-1, Skewb és Rubik kocka egy kézzel való kirakása.
        - 9b1a) Versenyen használható formátumok ezeknél a versenyszámoknál: „Legjobb eredmény x-ből” (ahol x 1, 2 vagy 3) és „5 átlaga”.
    - 9b2) Rubik kocka lábbal való kirakása, Legkevesebb mozdulattal való kirakás, 6x6x6-os kocka, 7x7x7-es kocka.
        - 9b2a) Versenyen használható formátumok ezeknél a versenyszámoknál: „Legjobb eredmény x-ből” (ahol x 1, 2 vagy 3) és „3 átlaga”
    - 9b3) Rubik kocka vakon kirakása, 4x4x4-es kocka vakon kirakása, 5x5x5-ös kocka vakon kirakása, Több kocka vakon kirakása.
        - 9b3a) Versenyen használható formátumok ezeknél a versenyszámoknál: „Legjobb eredmény x-ből” (ahol x 1, 2 vagy 3).
        - 9b3b) A Rubik kocka vakon történő kirakásánál a WCA számon tartja a „3 átlaga” eredményeket is, bár a formátuma továbbra is „Legjobb x-ből”.
- 9f) A fordulók eredményeit az alábbiak szerint mérjük:
    - 9f1) Minden 10 perc alatti eredményt, századmásodpercre pontosan mérünk, illetve levágjuk a maradék számjegy(ek)et. Minden 10 perc alatti átlagot, századmásodpercre pontosan mérünk, illetve arra kerekítjük.
    - 9f2) Minden 10 perc feletti eredményt és átlagot másodpercre pontosan mérünk, illetve arra kerekítjük (pl. x.4-ből x , x.5-ből x+1 lesz).
    - 9f4) Egy kirakás eredménye „DNF” (Did Not Finish = Nem befejezett) ha a kirakás nem érvényes vagy nem kirakott/befejezetlen.
    - 9f5) Egy kirakás eredménye „DNS” (Did Not Start = Nem megkezdett) ha a versenyző jogosult a kirakásra, de tesz neki eleget.
    - 9f6) A „Legjobb eredmény x-ből” formátumú fordulókban minden versenyzőnek x kirakásra van lehetősége. Ezen eredmények közül a legjobb alapján alakul a versenyzők közötti sorrend.
    - 9f7) A „Legjobb eredmény x-ből” formátumú fordulókban a DNF vagy DNS a legrosszabb eredmény.
    - 9f8) Az „5 átlaga” formátumú fordulókban minden versenyzőnek 5 kirakásra van lehetősége. Ezen eredmények közül a legrosszabb és a legjobb eredmény nem számít, a maradék 3 eredmény átlaga alapján alakul ki a versenyzők közötti sorrend.
    - 9f9) A „5 átlaga” formátumú fordulókban a DNF vagy DNS a legrosszabb eredmény. Ha a versenyzőnek 1-nél több DNF vagy DNS eredménye van, akkor a végső átlageredménye DNF.
    - 9f10) A „3 átlaga” formátumú fordulókban minden versenyzőnek 3 kirakásra van lehetősége. A 3 eredmény átlaga alapján alakul ki a versenyzők közötti sorrend.
    - 9f11) Ha egy „3 átlaga” formátumú fordulóban a versenyzőnek DNF vagy DNS eredménye van, akkor a végeredménye DNF.
    - 9f12) A „Legjobb eredmény x-ből” formátumú fordulókban a legjobb eredmények alapján alakul ki a versenyzők közötti sorrend.
        - 9f12a) A mért idők közül a rövidebb a jobb.
        - 9f12b) A Legkevesebb mozdulattal való kirakásnál a legrövidebb algoritmus a jobb.
        - 9f12c) 9f12c) A Több kocka vakon kirakásánál a végeredmény megállapítása a kirakott kockák mínusz a nem kirakott kockák eredménye alapján történik. Minél nagyobb az eredmény, annál jobb. Ha az eredmény kisebb, mint 0, vagy csak 1 kocka van kirakva, akkor a végeredmény DNF. Ha több versenyzőnél ugyanaz az eredmény alakul ki, akkor az általuk elért időeredmény számít, ahol a rövidebb időeredmény a jobb. Amennyiben ez az eredmény is megegyezik, akkor a nem kirakott kockák száma alapján történik a rangsorolás, ahol a kevesebb jelenti a jobb eredményt.
    - 9f13) A „3 átlaga” és az „5 átlaga” formátumú fordulókban az átlageredmények alapján alakul ki a versenyzők közötti sorrend, ahol a rövidebb időeredmény a jobb.
    - 9f14) Ha a „3 átlaga” és az „5 átlaga” formátumú fordulókban több versenyző ugyanolyan végeredménnyel rendelkezik, akkor a rakott eredmények közül a legjobb alapján történik köztük a ragsorolás, ahol a rövidebb időeredmény a jobb.
    - 9f15) Azok a versenyzők, akik ugyanolyan eredményt érnek el egy fordulóban, ugyanazon a helyen lesznek rangsorolva.
- 9g) A kombinált fordulók 2 részből állnak, ahol a versenyzők akkor vehetnek rész a 2. részben, ha az 1. részre vonatkozó feltételnek megfeleltek.
    - 9g2) Egy kombinált fordulóban egy versenyző következő fordulóba való továbbjutását vagy a sorrend (legjobb x versenyző jut tovább) vagy az eredmény (minden versenyző, akinek az eredménye x alatt van) határozza meg.
- 9i) A hivatalos WCA versenyek eredményeit fel kell tüntetni a WCA világranglistán.
    - 9i1) A WCA a következő típusú területi rekordokat ismeri el: nemzeti rekordok, kontinens rekordok, világrekordok.
    - 9i2) Egy forduló minden eredményét a forduló utolsó eredményének dátumán tartják számon. Ha egy napon többen is megdöntik valamely területi rekordot, akkor csak a jobb eredmény számít a rekord megdöntésének.
    - 9i3) Ha a WCA szabályzat megváltozik valamely versenyszámban, akkor az aktuális területi rekordok addig érvényesek, amíg valaki megdönti őket az új szabályoknak megfelelően.
- 9j) Minden versenyen egy adott versenyszám csak maximum egyszer rendezhető meg.
- 9k) Egy versenyen minden versenyző részt vehet bármely versenyszámban, kivéve, ha a WCA Board másképp nem dönt.
- 9l) Minden fordulót be kell fejezni mielőtt ugyanazon versenyszám másik fordulója elkezdődne.
- 9m) Minden versenyszámnak maximum 4 fordulója lehet.
    - 9m1) 99 vagy kevesebb induló versenyzővel rendelkező versenyszámokban maximum 3 forduló lehetséges.
    - 9m2) 15 vagy kevesebb induló versenyzővel rendelkező versenyszámokban maximum 2 forduló lehetséges.
    - 9m3) 7 vagy kevesebb induló versenyzővel rendelkező versenyszámokban maximum 1 forduló lehetséges.
- 9o) A kombinált fordulók is 1-1 fordulónak számítanak.
- 9p) Ha egy versenyszámnak több fordulója is van, akkor:
    - 9p1) A versenyzők minimum 25%-ának ki kell esnie a következő fordulót megelőzően.
    - 9p2) A következő fordulóba jutott versenyzőket vagy a legjobb helyezéseket elért versenyzők számával, vagy időeredményre való korlátozással kell meghatározni.
    - 9p3) Ha egy továbbjutott versenyző nem kíván indulni a következő fordulóban, akkor a ranglistán a legjobb eredményű nem továbbjutott versenyző átveheti a helyét.
- 9s) Egy versenyszám minden fordulójának rendelkeznie kell egy időlimittel (lásd [Szabályzat A1a](regulations:regulation:A1a)).


## <article-10><solved-state><solvedstate> 10. Cikk: Kirakott állapot

- 10b) Csak a játék nyugalmi állapota vizsgálandó, a timer leállítását követően.
- 10c) A kirakás befejezésekor a játék bármilyen orientációban lehet.
- 10d) A játék minden elemének a megfelelő helyen és pozícióban kell lennie és teljesen kapcsolódnia kell a többi elemhez. Kivételek: lásd [Szabályzat 5b5](regulations:regulation:5b5).
- 10e) A játék akkor számít kirakottnak, ha minden oldala egyszínű, és minden elem a helyére van igazítva, a következő határokon belül:
    - 10e1) A játék bármely két szomszédos eleme között (pl. két szomszédos, párhuzamos sora) nagyobb eltérés van, mint a [Szabályzat 10f](regulations:regulation:10f) pontjában leírt limitek, akkor úgy kell tekinteni, hogy szükség van még egy mozdulatra a kirakásához (lásd „Külső blokk forgatásának módja”, [12. cikk](regulations:article:12)).
    - 10e2) Ha a játék kirakott állapotának eléréséhez nincs szükség további forgatásokra, akkor kirakottnak tekintendő, és nincs szükség időbüntetésre.
    - 10e3) Ha a játék kirakott állapotának eléréséhez 1 további mozdulatra van szüksége, akkor a játék kirakottnak tekintendő +2 másodperc időbüntetéssel.
    - 10e4) Ha a játék kirakott állapotának eléréséhez több mozdulatra is szükség van, akkor a játék nem kirakottnak tekintendő (DNF).
- 10f) A játékok eltérésének elfogadott limitek:
    - 10f1) NxNxN-es kockák: maximum 45°
    - 10f2) Megaminx: maximum 36°
    - 10f3) Pyraminx and Skewb: maximum 60°
    - 10f4) Square-1: maximum 45° (U/D), maximum 90° (/)
- 10h) Azon játékok, amelyeknek a bíráskodása ebben a cikkben nincs részletezve, azon játékok bírálása az eredeti céljának megfelelően történik.
    - 10h1)  A Rubik’s Clock kirakott állapotának azt tekintjük, amikor mind a 18 mutató 12 óra fele áll.


## <article-11><incidents><incidents> 11. Cikk: Incidensek

- 11a) Az incidensek alatt a következőket értjük:
    - 11a1) A versenyszámra vonatkozó szabályok helytelen betartása a hivatalos személyek vagy a versenyzők által.
    - 11a2) Zavarok vagy meghibásodások (pl. áramszünet vagy vészjelző bekapcsolása).
    - 11a3) Berendezések meghibásodása.
- 11b) Ha bármilyen incidens történik, a WCA delegált jogosult független és a helyzetnek megfelelő döntéseket hozni.
- 11d) Ha a WCA Szabályzat nem teljesen tisztázza, hogy mit kell tenni adott helyzetben, vagy nem tartozik a WCA Szabályzat hatáskörébe, akkor a WCA delegáltnak kell döntést hoznia a sportszerűség elve alapján (lásd [Szabályzat 11e3](regulations:regulation:11e3)).
- 11e) Ha a kirakás alatt valamilyen incidens történik, a WCA delegált megítélhet egy extra kirakást a versenyzőnek, a megzavart kirakás helyett. Ahhoz, hogy versenyző jogosult legyen egy extra kirakásra, szóban vagy írásban kell a bíróhoz és a WCA delegálthoz fordulnia az incidens megtörténtekor, de még az eredeti kirakás befejezése előtt. A kérés nem garantálja a versenyzőnek, hogy extra kirakást kap.
    - 11e1) Ha a versenyző egy extra kirakásra jogosult, akkor az ehhez használt keverési algoritmusnak egy másik keverést kell használni. Ezt a keverési algoritmust a WCA keverő programjának aktuális hivatalos verziójával kell generálni (lásd [Szabályzat 4f](regulations:regulation:4f)).
	- 11e2) Ha a versenyző extra kirakásra jogosult, akkor először az eredeti rakásait kell befejeznie, csak ezután kaphatja meg az extra kirakást. Az extra kirakás azt az eredményt helyettesíti, aminek az eredménye az extra kirakás lett, több extra kirakás esetén időrendi sorrendben.
	- 11e3) Ha nem egyértelmű, hogy egy incidens miatt indokolt-e az extra kirakás, akkor lehetséges feltételes extra kirakás biztosítása, mely kirakás eredménye csak akkor kerül felhasználásra, amennyiben a későbbiekben bebizonyosodik, hogy az extra kirakás indokolt volt (pl.: a WCA Board döntése alapján).
- 11f) Egy incidens eldöntését lehet segíteni videó vagy fényképes elemzéssel, a WCA delegált beleegyezésével.


## <article-12><notation><notation> 12. Cikk: Jelölések

- 12a) NxNxN-es kockákra vonatkozó jelölések:
    - 12a1) Oldalak forgatása:
        - 12a1a) Óramutató járásával megegyezően 90°: F (front face: elülső oldal), B (back face: hátsó oldal), R (right face: jobboldali oldal), L (left face: baloldali oldal), U (upper face: felső oldal), D (bottom face: alsó oldal)
        - 12a1b) Óramutató járásával ellentétesen 90°: F’ , B’ , R’ , L’ , U’ , D’
        - 12a1c) 180°-os elforgatás: F2, B2, R2, L2, U2, D2
    - 12a2) Külső blokk forgatása (külső oldal és a szomszédos belső rétegek forgatása; n jelentése az oldal és összes forgatandó réteg száma, n elhagyható, ha a forgatandó rétegek száma 2):
        - 12a2a) Óramutató járásával megegyezően 90°: nFw, nBw, nRw, nLw, nUw, nDw.
        - 12a2b) Óramutató járásával ellentétesen 90°: nFw', nBw', nRw', nLw', nUw', nDw'
        - 12a2c) 180°-os elforgatás: nFw2, nBw2, nRw2, nLw2, nUw2, nDw2.
    - 12a3) Külső blokk forgatási módjának (Outer Block Turn Metric) definíciója:
        - 12a3a) Minden az Oldalak forgatása, és a Külső blokk forgatása csoportba tartozó forgatás, 1 forgatásnak számít.
        - 12a3b) A játékok elforgatása (rotáció) 0 forgatásnak számít.
- 12b) NxNxN-es kockák elforgatása:
    - 12b1) Óramutató járásával megegyezően 90°: [f] vagy z, [b] vagy z', [r] vagy x, [l] vagy x', [u] vagy y, [d] vagy y
    - 12b2) Óramutató járásával ellentétesen 90°: [f'] vagy z', [b'] vagy z, [r'] vagy x', [l'] vagy x, [u'] vagy y', [d'] vagy y
    - 12b3) 180°-os elforgatás: [f2] vagy z2, [b2] vagy z2, [r2] vagy x2, [l2] vagy x2, [u2] vagy y2, [d2] vagy y2
- 12c) A Square-1 jelölései:
    - 12c1) A keverést úgy kell alkalmazni, hogy a középső rétegen a kisebb szelet legyen a baloldalon.
    - 12c2) (x,y) jelentése: A felső oldal elforgatása x-szer 30°-kal és az alsó oldal elforgatása y-szor 30°-kal az óramutató járásával megegyezően.
    - 12c3) „/” jelentése: A játék jobb oldalának elforgatása 180°-kal.
- 12d) Megaminx jelölései: (keverési jelölések)
    - 12d1) Szemben lévő oldal forgatása:
        - 12d1a) Óramutató járásával megegyezően 72°: U (upper face: felső oldal)
        - 12d1b) Óramutató járásával ellentétesen 72°: U’ (upper face: alsó oldal)
    - 12d2) A további forgatásoknál a játék jobb felső részén 3 elemet fixen tartunk.
        - 12d2c) A teljes játék óramutató járásával megegyezően 144°-os elforgatása, a három fixen tartott elem kivételével: R++ (függőleges oldalak), D++ (vízszintes oldalak)
        - 12d2d) A teljes játék óramutató járásával ellentétesen 144°-os elforgatása, a három fixen tartott elem kivételével: R- (függőleges oldalak), D- (vízszintes oldalak)
- 12e) Pyraminx jelölései:
    - 12e1) A játék alsó oldalát vízszintesen, az elülső oldalát a keverő felé kell tartani.
    - 12e2) Óramutató járásával megegyezően 120°: U (felső 2 réteg), L (baloldali 2 réteg), R (jobboldali 2 réteg), B (hátsó 2 réteg), u (felső csúcs), l (baloldali csúcs), r (jobboldali csúcs), b (hátsó csúcs)
    - 12e3) Óramutató járásával ellentétesen 120°: U’ (felső 2 réteg), L’ (baloldali 2 réteg), R’ (jobboldali 2 réteg), B’ (hátsó 2 réteg), u’ (felső csúcs), l’ (baloldali csúcs), r’ (jobboldali csúcs), b’ (hátsó csúcs)
- 12g) Clock jelölések:
    - 12g1) A játékot 12 órával felfelé kell tartani, bármelyik oldallal szemben.
    - 12g2) Pöckök felhúzása: UR (jobb felső), DR (jobb alsó), DL (bal alsó), UL (bal felső), U (mindkét felső), R (mindkét jobboldali), D (mindkét alsó), L (mindkét baloldali), ALL (mindegyik)
    - 12g3) Azt a fogaskereket kell először forgatni, ami egy felfelé álló pöcök mellett van, és csak azután azt, ami lefelé álló pöcök mellett van. Az x+ jelentése: óramutató járásával megegyező forgatás, az x- jelentése: az óramutató járásával ellentétes forgatás.
    - 12g4) A játékot meg kell fordítani, hogy a 12 óra még mindig felfelé legyen, és le kell nyomni az összes pöcköt: y2.
- 12h) Skewb jelölések:
    - 12h1) A játékot úgy tartjuk, hogy 3 oldala is teljesen látható legyen, és a felső oldal nézzen felfelé.
    - 12h2) Óramutató járásával megegyezően 120°: R (a legtávolabbi, látható jobb oldali sarok körüli forgatás),U (a legtávolabbi, látható felül lévő sarok körüli forgatás), L (a legtávolabbi, látható bal oldali sarok körüli forgatás), B ( a legtávolabbi, nem látható hátsó sarok körüli forgatás)
    - 12h3) Óramutató járásával ellentétesen 120°: R’ (a legtávolabbi, látható jobb oldali sarok körüli forgatás), U’ (a legtávolabbi, látható felül lévő sarok körüli forgatás), L’ (a legtávolabbi, látható bal oldali sarok körüli forgatás), B’ (a legtávolabbi, nem látható hátsó sarok körüli forgatás)


## <article-A><speedsolving><speedsolving> A Cikk: Speed Solving (Versenyzői Kirakás)

- A1) A Speed Solving kirakásoknak a következő feltételeknek kell megfelelniük.
    - A1a) A szervező csapat határozza meg az időlimiteket az egyes kirakásokra és/vagy fordulókra.
        - A1a1) Az alapértelmezett időlimit egy kirakásra 10 perc, de ezt szervező csapat bármelyik irányba módosíthatja.
        - A1a2) Kumulált időlimitek is megengedettek (pl. 20 perc a 3 kirakásra). Ha a kirakás eredménye DNF, a kirakás időeredménye akkor is beleszámít a kumulált időlimitbe.
        - A1a3) Mindenen versenyszámnál az időlimiteket be kell jelenteni a fordulók megkezdése előtt, azt követően már nem lehet változtatni. Változtatásokat csak a WCA delegált beleegyezésével lehet tenni, akinek meg kell fontolnia a döntés tisztességességét.
        - A1a4) A versenyzőnek minden kirakását be kell fejeznie az időlimiten belül. Amennyiben a versenyző eléri a kirakás/forduló időlimitét a bírónak azonnal le kell állítania a kirakást, és a versenyző kirakásának eredménye: DNF. Kivétel: Több kocka vakon kirakása (lásd [Szabályzat H1b1](regulations:regulation:H1b1)).
        - A1a5) Egy kirakás akkor felel meg az időlimitnek, ha az esetleges időbüntetésekkel együttes idő is az időlimit alatt van. Kivétel: Több kocka vakon kirakása (lásd [Szabályzat H1b1](regulations:regulation:H1b1)).
    - A1b) Ha egy kirakás időlimite nagyobb, mint 10 perc, akkor stoppert kell használni az idő mérésére.
        - A1b1)  A memorizációs szakaszt tartalmazó versenyszámok esetén Stackmat timer használata kötelező a stopper mellett. A memorizációs szakaszt nem tartalmazó versenyszámok esetén, ha a versenyző 10 percet meghaladó időeredményre számít, a Stackmat timer használata nem kötelező.
        - A1b2) Ha a Stackmat-en mért idő elérhető, akkor az számít hivatalos időnek, amennyiben nem akkor a stopperrel mért idő a hivatalos.
    - A1c) Egy adott versenyszámban részt vevő versenyzőknek teljes mértékben tisztában kell lenniük a játék követelményeivel (pl. a játék kirakása). Ha egy versenyző azért vesz részt a versenyben, hogy DNF eredményt érjen el vagy szándékosan rossz eredményre törekszik, a WCA delegált beleegyezésével kizárható a versenyszámból vagy az adott kirakásának eredménye DNF lehet (lásd [Szabályzat 2j](regulations:regulation:2j)).
- A2) Keverés:
    - A2a) Amikor egy versenyzőt versenyezni szólítanak, kirakott állapotban le kell adnia a játékát a keverőnek és a várakozó versenyzők számára kijelölt helyen kell tartózkodnia, amíg nem hívják a kirakásaihoz.
    - A2b) A keverő bekeveri a játékot a szabályoknak megfelelően (lásd [4. cikk](regulations:article:4)).
		-A2b1) A Square-1 versenyszám esetében a szervezők kérésére lehetséges vékony tárgyak elhelyezése a keverést követően, hogy ne tudjon elfordulni a játék a kirakás megkezdése előtt. Amennyiben ilyen tárgyak használva vannak, azt ki kell jelenteni a versenyszám megkezdése előtt.
    - A2c) Miután a keverő megkezdte a játék bekeverését a versenyző nem láthatja a játékát a megtekintés kezdetéig.
        - A2c1) A keverő letakarja a bekevert játékot, hogy se versenyző se néző ne láthassa a játék egyetlen részét sem. A takaró a játékon marad a kirakás megkezdéséig.
    - A2d) Amikor a bíró elveszi a játékot a keverőtől, megvizsgálja, hogy be van-e keverve. Ha a bíró kételkedik a keveréssel kapcsolatban, meg kell kérnie a keverőt, hogy alaposan vizsgálja meg.
		-A2d1) A szervezők előírhatnak hozzáadott szabályokat a keverős számára, amivel biztosítják, hogy leellenőrizték a keverés helyességét (pl.: aláírathatják a pontkártyát, ezzel tanúsítva, hogy a keverők a megfelelő számú keverést keverték be, illetve, hogy ellenőrizték a keverést vagy használhatnak „keverés-ellenőrző” embert).
    - A2e) A bíró a szőnyegre helyezi a játékot tetszőleges állásban, és biztosítja, hogy teljesen takarva maradjon.
        - A2e1) A versenyző nem kérheti a kocka semmilyen speciális orientációját, és a bíró nem befolyásolhatja az orientációt ahogyan a játékot a szőnyegre rakja, annak megfelelően hogy mit tud/sejt a kocka orientációjáról.
- A3) Megtekintés:
    - A3a) A versenyző minden kirakás megkezdése előtt megtekintheti a játékot.
        - A3a1) A versenyzőnek maximum 15 másodperce van a játék megtekintésére és a kirakás megkezdésére.
    - A3b) A bíró előkészíti a timert, annak bekapcsolásával és lenullázásával, valamint előkészíti a stoppert a megtekintés mérésére.
        - A3b1) Amikor a bíró úgy gondolja, hogy a versenyző készen áll megkérdezi, hogy: „Kész?” (Ready?). A versenyzőnek a szólítást követő 1 percen belül készen kell állnia a kirakás megkezdésére. Amennyiben nem áll készen, úgy DNS eredményt kap, a bíró döntése alapján.
        - A3b2) A versenyző elkezdi a kirakást a készenléte megerősítésével, a bíró felemeli a takarót és ezzel egy időben a megtekintés kezdetét veszi.
    - A3c)  A versenyző a megtekintés alatt felveheti a játékot.
        - A3c1) A versenyző nem forgathat a játékon a megtekintés alatt. Büntetés: érvénytelen kirakás. (DNF)
        - A3c2) Ha a játék darabjai nincsenek teljesen egyvonalban, akkor a versenyző eligazíthatja őket, amíg a megengedett elmozdítási határokon belül marad (lásd [Szabályzat 10f](regulations:regulation:10f)).
        - A3c3) A versenyzőnek nulláznia kell a timer-t a kirakás megkezdése előtt.
		- A3c4) A Square-1 versenyszám esetén, amennyiben vékony tárgyakat használnak a játék elfordulása ellen, a versenyzőnek a megtekintési idő alatt kell eltávolítania azt a játékból (lásd [Szabályzat A2b1](regulations:regulation:A2b1)).
    - A3d) A megtekintés végén a versenyző elhelyezi a játékot a szőnyegen tetszőleges állásban.
        - A3d1) A játék nem érintheti a timer-t. Büntetés: időbüntetés (+2 másodperc)
        - A3d2) Amikor a megtekintés idejéből 8 másodperc eltelt, a bírónak szólnia kell: „8 másodperc” (8 seconds)
        - A3d3) Amikor a megtekintés idejéből 12 másodperc eltelt, a bírónak szólnia kell: „12 másodperc” (12 seconds).
- A4) A kirakás megkezdése:
    - A4b) A versenyző tenyérrel lefelé ráhelyezi a kezét az érzékelő egységre a timer-en, úgy, hogy az ujjaival érintse azt, és, hogy a tenyere a timer hozzá közelebb eső oldalán helyezkedjen el. Büntetés: időbüntetés (+2 másodperc).
        - A4b1) A versenyző nem érhet a játékhoz a megtekintési periódus és a kirakás megkezdése között. Büntetés: időbüntetés (+2 másodperc).
    - A4d) Ha a kirakás mérésére Stackmat timer van használva, akkor a versenyző ellenőrzi, hogy a timer lámpája zölden világít és a kezei leemelésével a timer-ről elkezdi a kirakást.
        - A4d1) A versenyzőnek a megtekintés kezdetét követő 15 másodperben belül el kell kezdeni a kirakást. Büntetés: időbüntetés (+2 másodperc).
        - A4d2) A versenyzőnek a megtekintés kezdetét követő 17 másodperben belül el kell kezdeni a kirakást. Büntetés: érvénytelen kirakás (DNF).
        - A4d2) Ha a kirakás mérésére stopper van használva, akkor a bíró akkor indítja el a stoppert, amikor a versenyző megkezdi a kirakást.
    - A4e) A kirakás megkezdése előtti időbüntetések összeadódnak.
- A5) Kirakás közben:
    - A5a) A megtekintés és a kirakás közben a versenyző senkivel sem kommunikálhat a bírót kivéve. Büntetés: érvénytelen kirakás (DNF)
    - A5b) A megtekintés és a kirakás alatt a versenyző senkinek és semminek a segítségét nem veheti igénybe, kizárólag a felszínt használhatja (lásd [Szabályzat 2i](regulations:regulation:2i)).
- A6) A kirakás befejezése:
    - A6a) A versenyző a játék lerakásával és a timer leállításával fejezi be a kirakást. A bíró akkor állítja le a stoppert, amikor a versenyző ezt teszi.
        - A6a1) Ha a bíró stopperrel méri az időt, akkor a versenyző leteszi a játékot és jelzi  a bírónak, hogy befejezte a kirakást. Ekkor a bíró leállítja a stoppert.
        - A6a2) Ha a bíró stopperrel méri az időt Stackmat timer nélkül, akkor a kirakás befejezésének alapértelmezett jele, hogy a versenyző leteszi a játékot és a kezeit tenyérrel lefelé a felületre helyezi. A bíró és a versenyző más jelben is megállapodhatnak a kirakás megkezdése előtt.
    - A6b) A versenyző felelős a Stackmat timer helyes leállításáért.
        - A6b1) Ha a timer megáll a kirakás befejezése előtt, de szigorúan 0,06 másodperc elteltét megelőzően (vagy ezzel megegyezően), akkor a versenyző egy extra kirakást kap. A versenyző elveszítheti ezt a jogát, ha a WCA delegált megítélése szerint ez szándékosan történt.
        - A6b2) Ha a timer megáll a kirakás befejezése előtt, de több mint 0,06 másodpercet követően, akkor a kirakás eredménye DNF. Kivétel: ha a versenyző bizonyítani tudja a timer meghibásodását és a WCA delegált beleegyezik.
    - A6c) A versenyző nem érhet a játékhoz a timer leállításakor.  Büntetés: időbüntetés (+2 másodperc).
    - A6d) A timer leállításához a versenyzőnek mindkét kezét használnia kell, és tenyérrel lefelé kell a szenzorra helyeznie. Büntetés: időbüntetés (+2 másodperc).
    - A6e) A versenyző nem érhet a játékhoz és nem fordíthat rajta, amíg a bíró meg nem vizsgálta. Büntetés: érvénytelen kirakás (DNF). Kivétel: Ha nem mozdított a játékon, akkor időbüntetés (+2 másodperc), a bíró megítélése szerint.
    - A6f) A versenyző nem nullázhatja le a timer-t, amíg a bíró nem rögzítette az eredményt a pontkártyára.  Büntetés: érvénytelen kirakás (DNF), a bíró megítélése szerint.
    - A6g) A bírónak meg kell állapítania, hogy a játék ki van-e rakva. A megvizsgálása közben nem forgathat rajta, és nem igazíthatja meg. Kivétel: a Rubik’s Clock versenyszám esetén a bírónak általában fel kell emelnie a játékot, ahhoz, hogy meggyőződjön mindkét oldalának kirakottságáról.
    - A6h) Vitás kérdés esetén, a vita rendezéséig tilos mozgatni vagy igazítani a játékokat.
    - A6i) A kirakás befejezésekor felmerülő időbüntetések összeadódnak.
- A7) Eredmények rögzítése:
    - A7a) A bírónak közölnie kell a versenyzővel az eredményt.
        - A7a1) Ha a bíró megítélése szerint a játék kirakott, azt mondja: „OK” (Okay).
        - A7a2) Ha a bíró büntetést állapít meg, azt mondja: „Büntetés” (Penalty).
        - A7a3) Ha a versenyző eredménye DNF, a bíró azt mondja: „DNF” (DNF).
    - A7b) A bíró rögzíti az eredményt a pontkártyán.
        - A7b1) Ha időbüntetésre van szükség, akkor a bíró rögzíti az eredeti eredményt és a büntetéseket is külön-külön és együttesen is a következő formában: X+T+Y=F, ahol X a kirakás megkezdése előtti büntetések összege, T az eredeti idő, Y a kirakás alatti és a kirakás utáni büntetések összese, F pedig a végső eredmény. Ha X=0 és/vagy Y=0, akkor ez a formula azon része elhagyható (pl. 2+17.65+2=21.65 vagy 17.65+2= 19.65).
    - A7c) A bíró és a versenyző is aláírja vagy megjelöli a pontkártyát, ezzel elismerve az eredmény helyességét, teljességét, megfelelő formátumát és olvashatóságát. Ezzel van vége a kirakásnak.
        - A7c1) Ha a versenyző vagy a bíró nem ismeri el az eredményt, a WCA delegáltnak kell döntenie.
        - A7c2) A versenyzőnek tilos aláírnia a pontkártyát, mielőtt a bíró teljesen rögzítette volna az eredményt. Ha a versenyző aláírja vagy megjelöli a pontkártyát a kirakásnak megfelelő helyen mielőtt az elkezdődött volna, vagy mielőtt a bíró befejezte volna az időeredmény rögzítését, elveszíti a kirakását és az eredménye DNS-nek minősül.
    - A7f) Ha egy versenyző adott fordulóra vonatkozó pontkártyája elkészült, (az összes eredménye rögzítve lett) a bíró az adatrögzítőnek adja.
	- A7g) Új versenyzőnél történt incidens esetén, ha az incidens a versenyző tapasztalatlanságából ered, a versenyző extra kirakásban részesülhet, a WCA delegált beleegyezésével.


## <article-B><blindfolded><blindfoldedsolving> B Cikk: Vakon kirakás

- B1) A standard Speed Solving eljárásokat kell követni (lásd [A cikk](regulations:article:A)). Az ettől eltérő szabályokat az alábbiakban ismertetjük.
    - B1a) Nincs megtekintési idő.
    - B1b) A versenyzőnek kell biztosítania szemtakarót a kirakáshoz.
- B2) A kirakás megkezdése:
    - B2a) A bíró lenullázza a timer(eke)-t és megkérdezi, hogy „Kész?” (lásd [Szabályzat A3b1](regulations:regulation:A3b1)). A versenyzőnek a szólítást követő 1 percen belül készen kell állnia a kirakás megkezdésére, különben elveszíti a kirakást és az eredménye DNS-nek minősül.
    - B2b) A versenyző ráhelyezi az ujjait az érzékelő egységre a timer-en. A versenyző tenyerének lefelé kell néznie és a timer közelebb eső oldalán kell elhelyezkednie. Büntetés: időbüntetés (+2 másodperc).
    - B2c) A versenyző nem érhet a játékhoz a kirakás megkezdése között. Büntetés: időbüntetés (+2 másodperc)
    - B2d) A versenyző leemeli a kezét a timer-ről, ezzel elindítva az időt és megkezdve a kirakást.
        - B2d1) A versenyző leveszi a takarót a játékról, miután elindította a timer-t.
    - B2e) Ha stoppert és Stackmat timer-t is használnak az idő mérésére, akkor a bíró elindítja a stoppert, amint a versenyző megkezdi a kirakást.
    - B2f) Ha csak stopper van használva a kirakás során, akkor a versenyző a kezét az asztalra teszi (a timer helyett) és a takaró felemelésével megkezdi a kirakást. A bíró elindítja a stoppert, amint a versenyző megkezdi a kirakást.
- B3) Memorizáció:
    - B3a) A versenyző felveheti a játékot a memorizáció időtartama alatt.
    - B3b) A versenyző nem készíthet jegyzeteket. Büntetés: érvénytelen kirakás (DNF).
    - B3c) A versenyző nem forgathat a játékon memorizáció közben. Büntetés: érvénytelen kirakás (DNF).
- B4) Vakon kirakás:
    - B4a) A versenyzőnek a szemére kell húznia a szemtakarót a tényleges kirakás megkezdése előtt.
    - B4b) A versenyző nem forgathat a játékon, mielőtt teljesen a szemén lenne a szemtakaró. Büntetés: érvénytelen kirakás (DNF).
    - B4c) A bírónak biztosítania kell, hogy a tényleges kirakás közben a versenyző és a játék között egy átlátszatlan tárgy legyen.
        - B4c1) A versenyzőnek minden esetben viselnie kell a szemtakarót, hogy ha az átlátszatlan tárgy nincs is ott, akkor se láthassa a játékot.
        - B4c2) Alapesetben a bírónak kell elhelyeznie a tárgyat (pl. papír vagy karton) a versenyző és a játék közé, amikor a versenyző felhelyezi a szemtakarót.
        - B4c3) Ha a versenyző és a bíró előre megegyeztek, akkor a versenyző saját maga elhelyezheti a játékot kirakás közben, egy annak megfelelő tárgy mögé (pl. asztallap).
    - B4d) A versenyző semmilyen okból nem nézhet a játékra a tényleges kirakás közben. Büntetés: érvénytelen kirakás (DNF).
    - B4e) Az első forgatás megtétele előtt a versenyző leveheti a szemtakarót, és visszatérhet a memorizációhoz.
- B5) A kirakás befejezése:
    - B5a) Ha a versenyző Stackmat-et használ, akkor a játék lerakásával, és a timer leállításával fejezi be a kirakást.
    - B5b) Ha a bíró stopperrel méri az időt, akkor a versenyző lerakja a játékot és tájékoztatja a bírót, hogy befejezte a kirakást. Ekkor a bíró leállítja a stoppert.
    - B5c) Ha a versenyző nem ér a játékhoz, leveheti a szemtakarót, mielőtt leállítaná a timer-t. Ezt követően nem érhet a játékhoz a rakás befejezéséig. Büntetés: érvénytelen kirakás (DNF)


## <article-C><one-handed><onehandedsolving> C Cikk: Egy kézzel való kirakás

- C1) A standard Speed Solving eljárásokat kell követni (lásd [A cikk](regulations:article:A)). Az ettől eltérő szabályokat az alábbiakban ismertetjük.
    - C1b) A kirakás közben a versenyző csak az egyik kezével érintheti a játékot. Büntetés: érvénytelen kirakás (DNF).
        - C1b2) Ha a játék meghibásodik és a versenyző a megjavítása mellett dönt, akkor is csak a kirakáshoz használt kezével teheti meg. Büntetés: érvénytelen kirakás (DNF).
        - C1b3) Ha a játék meghibásodik, vagy szétesik és a darabok véletlenül hozzáérnek a versenyző testrészeihez, az nem számít másik testrésszel való hozzáérésnek, a bíró jóváhagyásával.
    - C1c) A kirakás alatt, ha a versenyző megérintette a játékot az egyik kezével, utána tilos megérintenie a másik kezével. Büntetés: érvénytelen kirakás (DNF).


## <article-D><feet><solvingwithfeet> D Cikk: Lábbal való kirakás

- D1) A standard Speed Solving eljárásokat kell követni (lásd [A cikk](regulations:article:A)). Az ettől eltérő szabályokat az alábbiakban ismertetjük.
    - D1a) A kirakás közben a versenyző ülhet széken, a földön vagy állhat is.
    - D1b) A kirakás során a versenyző kizárólag a lábát és a padlót használhatja a játék kirakásához. Büntetés: érvénytelen kirakás (DNF).
- D3) A kirakás megkezdése:
    - D3a) A versenyzőnek a lábát a timer szenzorjára kell helyeznie.
    - D3b) A versenyző a lába elemelésével megkezdi a kirakást.
- D4) A kirakás befejezése:
    - D4a) A versenyző a lábának a timer szenzorjára helyezésével fejezi be a kirakást.


## <article-E><fewest-moves><fewestmovessolving> E Cikk: Legkevesebb mozdulattal való kirakás

- E2) A Legkevesebb mozdulattal való kirakás menete:
    - E2a) A bíró kiosztja a keverési algoritmust minden versenyzőnek. A bíró ezután elindítja a versenyszámot a „Mehet” utasítással és ezzel egy időben a stopperórát.
    - E2b) Minden versenyzőnek 60 perce van egy megoldás kidolgozására.
        - E2b1) A bírónak 55 perc után jeleznie kell a versenyzőknek: „5 perc van hátra” illetve 60 perc után le kell állítania a versenyzőket: „Állj”.
    - E2c) A 60 perc elteltével minden versenyzőnek egy olvasható megoldást kell benyújtania, a versenyző nevével ellátva, valamint az „Outer Block Turn Metric”-nek megfelelő jelölésekkel leírva (lásd: [Szabályzat 12a](regulations:regulation:12a)). Büntetés: érvénytelen kirakás (DNF).
    - E2d) A kirakás hosszúságát a „Outer Block Turn Metric”-nek megfelelően kell számolni.
        - E2d1) A versenyzők maximum 80 lépés hosszúságú megoldást nyújthatnak be.
    - E2e) Tilos a keverési algoritmus bármely részét visszafele leírni a megoldás algoritmusában. Büntetés: érvénytelen kirakás (DNF).
        - E2e1) A WCA delegált megkérheti a versenyzőket, hogy magyarázzák el a megoldás menetét. Ha a versenyző nem tud érvényes magyarázatot adni, akkor a megoldás nem elfogadható és a versenyző eredménye DNF.
- E3) A versenyző a következő eszközöket használhatja a forduló alatt. A nem megengedett eszközök használatát a fordulóból való kizárással kell büntetni.
    - E3a) Papír és tollak (a bíró által biztosított).
    - E3b) Rubik kockák (maximum 3 db, mindenki magának biztosítja), lásd [3. Cikk](regulations:article:3).
    - E3c) Színes matricák (mindenki magának biztosítja).
	- E3d) Stopper vagy óra az időmérésre, a WCA Delegált jóváhagyásával.


## <article-F><clock><clocksolving> F Cikk: Clock

- F1) A standard Speed Solving eljárásokat kell követni (lásd [A cikk](regulations:article:A)). Az ettől eltérő szabályokat az alábbiakban ismertetjük.
- F2) A bíró a bekevert játékot a szőnyegre helyezi álló helyzetben.
- F3) A megtekintés végén a versenyző a szőnyegre helyezi a játékot álló helyzetben. A kirakás megkezdése előtt nem változtathat a pöckök bekeveréskor kapott állásán. Büntetés: érvénytelen kirakás (DNF).


## <article-H><multiple-blindfolded><multipleblindfoldedsolving> H Cikk: Több kocka vakon kirakása

- H1) A standard Speed Solving eljárásokat kell követni (lásd [B cikk](regulations:article:B)). Az ettől eltérő szabályokat az alábbiakban ismertetjük.
    - H1a) A kirakás megkezdése előtt a versenyzőnek meg kell mondania a szervezőknek, hogy hány játékkal szeretne indulni. A játékok minimum száma 2.
        - H1a1) A versenyző nem változtathat a játékok számán miután közölte a szervezőkkel.
        - H1a2) A versenyző kérheti a szervezőket, hogy titkosan kezeljék az általa kirakni kívánt kockák számát. Azonban, amikor minden versenyző döntött, hogy hány kockát kíván kirakni, az információk publikussá válnak. (pl. a versenyzők megkérdezhetik a kirakásuk megkezdése előtt, hogy mások hány kockák kívánnak kirakni)
    - H1b) Ha a versenyző 6-nál kevesebb játékot rak ki, akkor a számára megszabott időlimit 10 perc/játék.  Más esetben a versenyzőnek maximum 60 perc áll rendelkezésére.
        - H1b1) A versenyző bármikor leállíthatja a kirakást.
    - H1d) A kirakásban részt vevő játékok időbüntetései összeadódnak. Az időlimit elérésekor, a bíró leállítja a kirakást és a kirakás akkor kerül értékelésre, és az időeredménynek az eredeti időlimit számít.


## <article-Z><optional><optional> Z Cikk: Választható szabályok

A szervező csapatok elfogadhatják a következő szabályokat a verseny lebonyolításának megkönnyítésére.
A WCA Board-nak jóvá kell hagynia minden más szabályozást.

- Z1) A szervező csapat kérheti a játékok leadását regisztrációkor.
- Z2) A szervező csapat meghatározhatja, hogy egy versenyző maximum hány versenyszámban indulhat.
- Z3) A szervező csapat kiválaszthat embereket, akik korábbi eredményeik alapján (akár adott versenyeken is) közvetlenül továbbjutnak fordulókba.
- Z4) A szervező csapat meghatározhatja, hogy adott versenyszámban maximum hány versenyző indulhat el. Ez történhet a jelentkezés időrendi sorrendje alapján, vagy a versenyzők WCA világranglistán betöltött helyezése alapján.
- Z5) A szervező csapat megtilthatja a bizonyos versenyszámokban való kombinált részvételt.
