# <wca-title>Роз'яснення WCA

<version>Версія: 1 січня 2025


## Примітки

### Правила WCA

Роз'яснення WCA доповнює [Правила WCA](regulations:top). Будь ласка, перегляньте Правила для отримання детальнішої інформації про WCA.

### Нумерація

Роз'яснення нумеруються відповідно до пов’язаних Правил. Зверніть увагу, що декілька Роз'яснень можуть відповідати одному й тому ж Правилу, а деякі Роз'яснення відповідають Правилам, що більше не існують.

### Ярлики

Щоб надати більше інформації, кожне Роз'яснення класифікується за допомогою одного з наступних позначень. Зверніть увагу, що це слід розглядати як метадані, а не як опис важливості.

- <label>[ДОПОВНЕННЯ] Додаткова інформація, що доповнює Правило.
- <label>[УТОЧНЕННЯ] Інформація, що дає відповіді на можливі питання щодо тлумачення Правил.
- <label>[ПОЯСНЕННЯ] Інформація, що роз’яснює намір Правил.
- <label>[РЕКОМЕНДАЦІЯ] Те, що не є суворо обов’язковим, але має бути виконано, якщо можливо.
- <label>[НАГАДУВАННЯ] Інформація, що може бути висвітлена іншими Правилами/Роз'ясненнями, але важлива для повторного наголошення.
- <label>[ПРИКЛАД] Приклад застосування Правила.


## <contents> [Зміст](guidelines:contents)

<table-of-contents>


## <article-1><officials><officials> Стаття 1: Офіційні Особи

- 1c+) [УТОЧНЕННЯ] Якщо для змагання призначено декілька Делегатів WCA, «Делегат WCA» означає будь‑якого з них. «Делегат WCA» також означає будь‑кого, кого призначив Делегат WCA виконувати відповідні обов’язки Делегата на змаганні.
- 1c++) [УТОЧНЕННЯ] Делегати WCA можуть відвідувати змагання, не будучи призначеними як Делегати WCA цього заходу. Термін «Делегат WCA» не стосується їх, доки вони не отримають відповідного доручення від призначеного Делегата (див. [Роз'яснення 1c+](guidelines:guideline:1c+)).
- 1h+) [РЕКОМЕНДАЦІЯ] Учасники однієї групи повинні використовувати однаковий набір скрамблів. Різні групи мають використовувати різні набори скрамблів.
- 1h++) [РЕКОМЕНДАЦІЯ] Усі спроби у фінальному раунді дисципліни, а також усі спроби 3×3×3 на Найменшу Кількість Рухів мають мати однаковий набір скрамблів для всіх учасників (тобто лише 1 група).
- 1h+++) [ДОПОВНЕННЯ] Учасники можуть запросити виконати спробу в інший час ніж заплановано, у окремій групі. Делегат WCA повинен ретельно зважити справедливість та практичність ситуації, перш ніж схвалити такий запит, та має впевнитися, що такі спроби відповідають [Правилу 9l](regulations:regulation:9l) (тобто повинні початися після завершення спроб усіх учасників у попередньому раунді цієї дисципліни та завершитися до початку будь‑якої спроби наступного раунду тієї ж дисципліни). Учасники мають зв’язатися з організаторами та Делегатом до змагання. Виняток: такі умови не дозволені для дисципліни 3×3×3 на Найменшу Кількість Рухів, для якої передбачено обмежені винятки у [Правилі E6](regulations:regulation:E6).
- 1h1a+) [УТОЧНЕННЯ] Судді, які беруть участь у спробі 3×3×3 на Найменшу Кількість Рухів, яку вони оцінюють, не повинні починати перевірку до завершення власної спроби. Вони можуть почати раніше, якщо здали свій результат до закінчення 60 хвилин (див. [Роз'яснення E2b+](guidelines:guideline:E2b+)). Вони повинні попросити іншого суддю перевірити їхню спробу.


## <article-2><competitors><competitors> Стаття 2: Учасники

- 2c+) [ДОПОВНЕННЯ] Нові учасники повинні реєструватися, використовуючи своє офіційне ім’я або ім’я, яким вони користуються у повсякденному житті. Прізвища мають бути офіційними.
- 2c2+) [УТОЧНЕННЯ] Профіль WCA — це сукупність даних, що стосуються учасника, і включає його особисту інформацію (ім’я, країну, стать і дату народження), а також усі його результати на офіційних змаганнях WCA.
- 2d+) [ДОПОВНЕННЯ] Дата народження та контактна інформація повинні бути особливо захищені.
- 2d++) [НАГАДУВАННЯ] Якщо третя сторона (наприклад, журналіст) просить команду організаторів зв’язати її з учасником(ами), спершу необхідно отримати згоду учасника(ів).
- 2e+) [УТОЧНЕННЯ] Якщо учасник має кілька громадянств, він може обрати, який регіон представляти на своєму першому змаганні.
- 2e++) [ДОПОВНЕННЯ] Делегат WCA також повинен перевірити ім’я та дату народження кожного нового учасника за допомогою документів або фотографій документів (наприклад, паспорта) на його першому змаганні.
- 2e3+) [УТОЧНЕННЯ] Учасники без громадянства не мають національних та континентальних рекордів і рейтингів.
- 2i+) [ДОПОВНЕННЯ] Хоча учасник може взяти секундомір, щоб подивитися поточний час (якщо він не в масці), він не повинен запускати, зупиняти, ставити на паузу або іншим чином втручатися у вимірювання часу. Виняток: учасник може зупинити секундомір по завершенні спроби, якщо суддя не доступний негайно (див. [Правило A6a1](regulations:regulation:A6a1)).
- 2i++) [ДОПОВНЕННЯ] Організатори можуть надати учаснику неофіційний секундомір для перегляду часу (запущений одночасно з основним секундоміром); у цьому випадку учаснику заборонено торкатися офіційного секундоміра. Виняток: див. виняток у [Роз'ясненні 2i+](guidelines:guideline:2i+).
- 2i+++) [НАГАДУВАННЯ] Bluetooth‑головоломки вважаються електронними пристроями.
- 2i++++) [УТОЧНЕННЯ] Учасник вважається таким, що користується електронним пристроєм, лише якщо він використовує його з конкретною метою.
- 2i+++++) [ПРИКЛАД] Приклади, які не вважаються використанням електронного пристрою: переміщення камери, перевертання телефону, носіння смарт‑годинника.
- 2i++++++) [ПРИКЛАД] Приклади використання електронного пристрою: натискання на кнопку камери, перевірка повідомлення на телефоні чи смарт‑годиннику.
- 2i+++++++) [УТОЧНЕННЯ] Пристрої, які колись були електронними, але з яких вилучено електронні частини, можуть бути дозволені на розсуд Делегата WCA.
- 2i1b+) [УТОЧНЕННЯ] Це включає пристрої, що вимкнені або від’єднані від мережі.
- 2i2+) [УТОЧНЕННЯ] Учасник може тримати або носити камеру чи мікрофон будь‑де, за умови, що екран камери не видно учаснику.
- 2j2+) [ПРИКЛАД] Наприклад, якщо учасник дискваліфікований у дисципліні через те, що не з’явився на фінальний раунд, його результати з попередніх раундів залишаються чинними.
- 2j2++) [ПРИКЛАД] Якщо Делегат WCA дискваліфікує учасника під час третьої спроби у раунді, дискваліфікуються лише третя спроба та всі подальші спроби в цій дисципліні, навіть якщо порушення відбулося раніше.
- 2k6+) [УТОЧНЕННЯ] Делегати WCA повинні користуватися власним розсудом тільки щоб запобігти тому щоб учасники приносили значну шкоду змаганням (наприклад навмисна втрата часу або ресусів змагань). Учасники не мають бути дискваліфіковані за "поганий" результат якщо вони стараються змагатись якнайкраще.
- 2n3+) [ДОПОВНЕННЯ] Після завершення змагання учасник може ескалювати свій спір, слідуючи процесу, описаному в наступному документі [Disputes Motion](https://documents.worldcubeassociation.org/documents/motions/16.2024.1%20-%20Disputes.pdf).
- 2s+) [НАГАДУВАННЯ] Будь‑які спеціальні умови необхідно зазначити в Звіті Делегата.
- 2s++) [ПРИКЛАД] Учасникам, чиї обставини (наприклад, релігійні) не дозволяють їм змагатись у певний час або дату, може бути дозволено зібрати свої збірки в інший час на розсуд Делегата WCA. Делегат WCA повинен зважити доступність ресурсів змагань у таких ситуаціях. Це включає можливість змагання у наступному раунді або раундах до того як попередній раунд або раунди закінчились.
- 2s+++) [ПРИКЛАД] Учасник, який не може використати одну руку для запуску таймеру може отримати допомогу від судді для запуску та зупинки таймеру. Учасник з порушенням слуху може отримувати попередження про час інспекції в альтернативний спосіб.
- 2s1+) [ПРИКЛАД] Приклади таких умов: сліпий учасник може використовувати другу руку для розпізнавання елементів під час збірки однією рукою, або може використовувати другу головоломку з спеціальними деталями під час стадії запам'ятовування збірки 3x3x3 Наосліп.
- 2u1+) [ДОПОВНЕННЯ] Учасник може бути допущений до участі за рішенням Делегата WCA, який повинен ретельно оцінити справедливість такого дозволу.


## <article-3><puzzles><puzzles> Стаття 3: Головоломки

- 3a+) [УТОЧНЕННЯ] Учасники можуть використовувати головоломки будь‑якого розміру в рамках розумного за розсудом Делегата WCA.
- 3a++) [ДОПОВНЕННЯ] За замовчуванням учасник повинен використовувати ту саму головоломку для послідовних спроб у раунді складання на швидкість. Учасник може змінювати головоломку між спробами за розсудом судді або Делегата WCA.
- 3a+++) [УТОЧНЕННЯ] Учасники можуть позичати головоломки в інших учасників для використання на змаганні.
- 3a1+) [УТОЧНЕННЯ] Учасники можуть бути дискваліфіковані, якщо не мають готової головоломки для подання невдовзі після виклику (наприклад, якщо вони планували використати головоломку, якою наразі користується інший учасник, і тому не можуть одразу подати головоломку).
- 3d1b+) [УТОЧНЕННЯ] Візерунки не обов’язково мають бути на кожній грані, а лише на тих, де неможливо визначити окремий колір. Елементи не повинні мати особливостей (наприклад, текстур, нерегулярностей у візерунку), які суттєво відрізняють їх від подібних елементів.
- 3h+) [УТОЧНЕННЯ] Головоломки можна вдосконалювати внутрішньо шляхом шліфування, змащування або модифікацій, що покращують стабільність (наприклад, магніти).
- 3h++) [ПРИКЛАД] Приклади покращень: можливі нові рухи, неможливі звичайні рухи, видимі більше елементів чи граней, видимі кольори на зворотному боці головоломки, автоматичне виконання рухів або наявність більшої/іншої кількості зібраних станів.
- 3h2++) [УТОЧНЕННЯ] Головоломки без стікерів, які суттєво відрізняються від більшості серійних головоломок без стікерів, дозволені лише за розсудом Делегата WCA.
- 3h2a+) [ДОПОВНЕННЯ] Приклади прозорих частин, що не розкривають додаткової інформації про стан головоломки: внутрішні частини механізму головоломки, прозорі корпуси Годинника.
- 3h4+) [УТОЧНЕННЯ] Для Годинника дозволені візуальні модифікації, що полегшують визначення орієнтації головоломки, оскільки традиційний дизайн уже надає цю інформацію.
- 3j++) [ПРИКЛАД] Є [Візуальний посібник](https://drive.google.com/file/d/1m6THsA8fXRN7QFM4ApJbm6eVODKGbMLx/view) для [Правила 3j](regulations:regulation:3j).
- 3k2+) [ДОПОВНЕННЯ] Делегат WCA не повинен застосовувати зазначений виняток, якщо вважає, що учасник навмисно намагався використати не дозволену головоломку.
- 3k2b+) [УТОЧНЕННЯ] Якщо під час спроби 3×3×3 Мульти‑Блайнд виявлено не дозволену головоломку, її не можна замінювати чи вилучати зі спроби; якщо вся спроба не дискваліфікована, ця головоломка зараховується як незібрана.
- 3k2b++) [ПРИКЛАД] Припустімо, учасник намагається зібрати 10 головоломок і успішно збирає 8. Якщо виявлено, що дві зібрані головоломки та одна незібрана не дозволені, результат учасника вважається 6 зібраних із 10 (а не DNF) за розсудом Делегата WCA.
- 3l+) [ДОПОВНЕННЯ] Логотипи можуть мати будь‑який розумний дизайн, який не дає очевидної переваги (наприклад, закодованої інформації для чітінгу), і залишають кольорову частину чітко впізнаваною. Нетипові логотипи дозволені лише за розсудом Делегата WCA.
- 3l++) [УТОЧНЕННЯ] Логотипи дозволені для дисципліни 3×3×3 Наосліп, але не для інших дисциплін наосліп, включно з 3×3×3 Мульти‑Блайнд.
- 3l1+) [УТОЧНЕННЯ] У головоломках NxNxN центральним елементом є будь‑який елемент з однією кольоровою частиною. Наприклад, у Кубі 5×5×5 кожна грань має 9 центральних елементів.


## <article-4><scrambling><scrambling> Стаття 4: Скрамблінг

- 4b+) [РЕКОМЕНДАЦІЯ] Делегат WCA повинен заздалегідь згенерувати достатню кількість наборів скрамблів для всього змагання, включно з резервними наборами для додаткових спроб.
- 4b++) [НАГАДУВАННЯ] Якщо Делегат WCA генерує будь‑які додаткові набори скрамблів під час змагання, вони усі мають бути збережені.
- 4b1+) [НАГАДУВАННЯ] Делегат WCA ніколи не повинен повторно генерувати жодні набори скрамблів, щоб замінити інші з метою «фільтрації». Наприклад, не дозволяється переглянути набори скрамблів змагання та згенерувати весь набір знову, щоб отримати «справедливіші» скрамбли.
- 4b2+) [УТОЧНЕННЯ] Загалом усі офіційні набори скрамблів мають залишатися конфіденційними протягом усього змагання та публікуватися разом після його завершення. У деяких випадках (наприклад, світові рекорди) організаційна команда може опублікувати конкретні скрамбли раніше — після завершення відповідної групи.
- 4b2++) [ДОПОВНЕННЯ] Організатори змагання повинні забезпечити, щоб скрамблери, набори скрамблів та частково чи повністю перемішані головоломки були візуально ізольовані від учасників (див. [Правило A2c](regulations:regulation:A2c)). Наприклад, скрамблерів можна розмістити за стінкою, або використати достатньо високий роздільник (наприклад, ширму навколо столу скрамблерів), щоб учасники не могли бачити головоломки під час скрамблінгу.
- 4b4+) [УТОЧНЕННЯ] Усі спроби, розпочаті всередині відведеного часового інтервалу, виконуються за стандартною процедурою (тобто їх не зупиняють, коли минув інтервал дійсності відповідного набори скрамблів).
- 4d+) [УТОЧНЕННЯ] Деякі головоломки використовують стандартні схеми кольорів, у яких білий замінено чорним. У такому разі чорний є найтемнішим кольором і не повинен вважатися білим.
- 4d++) [ДОПОВНЕННЯ] Дозволено, щоб головоломка змінювала свою орієнтацію під час переміщення від скрамблера до станції складання, доки ніхто не намагається вплинути на випадковість орієнтації (див. [Правило A2e1](regulations:regulation:A2e1)).
- 4g+) [РЕКОМЕНДАЦІЯ] Після перевірки правильності скрамблу скрамблер може передати головоломку іншому скрамблеру для повторної перевірки. У цьому разі обидва скрамблери повинні підписати картку результатів.
- 4g1b+) [УТОЧНЕННЯ] Для дисципліни 5×5×5 Наосліп неправильні стани головоломки завжди мають бути виправлені.
- 4g1b++) [РЕКОМЕНДАЦІЯ] Делегат WCA повинен застосовувати суворіший розсуд, вирішуючи, чи потрібно виправляти неправильні стани головоломки 5×5×5.


## <article-5><puzzle-defects><puzzledefects> Стаття 5: Дефекти Головоломки

- 5b5+) [ПРИКЛАД] Приклади елементів, при фізичному від'єднанні яких головоломка вважається зібраною: одна центральна кришка 3×3×3, один центральний елемент великого куба, внутрішній елемент великого куба.
- 5b5++) [ПРИКЛАД] Приклади елементів, при фізичному від'єднанні яких головоломка вважається не зібраною: дві центральні кришки 3×3×3, два центральні елементи великого куба, один реберний елемент 3×3×3, одне реберне «крило» 4×4×4, будь‑яка комбінація з двох елементів, які обидва мають кольорові частини.
- 5b5f+) [ПРИКЛАД] Для [Правило 5b5f](regulations:regulation:5b5f) доступний [Візуальний посібник](https://drive.google.com/file/d/15XszaCGNvy3Dk6X6qERzZWZaDH1RH04z/view).
- 5b5f++) [ПРИКЛАД] Ребро куба 4×4×4, повернене на місці, вважається зібраним.
- 5b5f+++) [ПРИКЛАД] Прокручений кутовий елемент вважається розташованим у припустимій позиції, але така позиція не робить елемент зібраним.
- 5b5f++++) [УТОЧНЕННЯ] Якщо є декілька частково від’єднаних або не повністю вставлених елементів, їхнє остаточне розташування оцінюється по черзі. Спершу оцінюється елемент, що найближчий до "відкритої" позиції, і вважається, що він займає цю позицію. Процес повторюється, доки не буде оцінено всі частково від’єднані або не повністю вставлені елементи.
- 5c+) [НАГАДУВАННЯ] Наявність дефекту головоломки не надає учаснику права на додаткову спробу.


## <article-7><environment><environment> Стаття 7: Середовище

- 7f1a+) [УТОЧНЕННЯ] Стандартний килимок повинен мати мінімальні розміри 30 см в ширину і 25 см в довжину.
- 7h2+) [ДОПОВНЕННЯ] Учасники в очікувальній зоні не повинні бачити головоломки учасників, що виконують збірки.


## <article-9><events><events> Стаття 9: Дисципліни

- 9b++) [ДОПОВНЕННЯ] Дисципліни, відмінні від перелічених у [Правилі 9b](regulations:regulation:9b), можуть проводитися під час змагання, але вважатимуться неофіційними і тому не будуть включені до офіційних результатів змагання.
- 9b3b+) [УТОЧНЕННЯ] Статистика «Середнє з 3» не впливає на рейтинг учасника у раунді «Найкращий з 3» (який базується на найкращому результаті). WCA визнає її поза форматом змагань.
- 9f1+) [ПРИКЛАД] Якщо таймер показує 12.678 під час спроби, початковий зафіксований час становить 12.67 (відкидайте всі цифри після сотих часток секунди). Суддя може записати час з повною точністю на бланку результатів (і зберегти точність під час обчислення штрафів), за умови, що результат, який вноситься до офіційних підсумків, буде усіченим.
- 9f2+) [ДОПОВНЕННЯ] Для 3×3×3 Мульти‑блайнд суддя повинен записати кількість зібраних головоломок, кількість спробуваних головоломок та фінальний час. Наприклад, якщо учасник зібрав 3 куби з 5 за 40 хвилин 30 секунд, суддя повинен записати «3/5 40:30».
- 9f4+) [УТОЧНЕННЯ] Результат спроби повинен бути DNF, якщо учасник почав спробу, показавши готовність (див. [Правило A3b2](regulations:regulation:A3b2)), але спроба була дискваліфікована.
- 9f5+) [УТОЧНЕННЯ] Якщо учасник не мав права виконати спробу (наприклад, у раунді з "катофом"), у нього немає результату для цієї спроби.
- 9l1+) [УТОЧНЕННЯ] Результат DNF зазвичай вважається чинним результатом. Додаткові спроби не повинні надаватися за використання неприпустимої головоломки, виявленої лише після завершення раунду (див. [Правило 3k2a](regulations:regulation:3k2a)).
- 9l1++) [ПРИКЛАД] Приклади нечинної спроби: спроба, у якій головоломку було перемішано неправильно; спроби, результати яких неможливо відновити (наприклад, відсутній бланк результатів).
- 9p2+) [УТОЧНЕННЯ] Під «результатом» розуміється одиничний результат або середнє, яке визначає рейтинг у відповідному раунді.
- 9p2b+) [ДОПОВНЕННЯ] Якщо не вистачає учасників, які представляють відповідний регіон, щоб заповнити зарезервовані місця, вони заміщуються найкращими учасниками незалежно від регіону.
- 9p2b++) [ДОПОВНЕННЯ] Для змагання, яке одночасно є і Чемпіонатом світу, і Континентальним та/або Національним чемпіонатом, це виключення не застосовується. Для змагання, яке одночасно є Континентальним і Національним чемпіонатом, місця можуть резервуватися лише для учасників, що представляють відповідний континент.
- 9p2b+++) [РЕКОМЕНДАЦІЯ] Будь‑яке використання зарезервованих місць має бути чітко оголошено до початку змагання.
- 9p3+) [УТОЧНЕННЯ] Якщо не кваліфікований учасник заміщує кваліфікованого таким чином, він також може відмовитися, дозволивши зайняти місце наступному за рейтингом учаснику.
- 9q+) [РЕКОМЕНДАЦІЯ] Дисципліни та раунди повинні мати щонайменше 2 учасників.
- 9t+) [ПОЯСНЕННЯ] Через [9t1](regulations:regulation:9t1) та [9t2](regulations:regulation:9t2) раунди можуть здаватися такими, що не відповідають [9p1](regulations:regulation:9p1), [9m1](regulations:regulation:9m1), [9m2](regulations:regulation:9m2) чи [9m3](regulations:regulation:9m3). Однак внесення змін для відповідності цим правилам вплине на невинних учасників, тому результати мають залишатися незмінними.
- 9t++) [ДОПОВНЕННЯ] Якщо зміна результатів відбувається під час змагання, це правило також слід застосувати. У такому випадку слід також дотримуватися [9t1](regulations:regulation:9t1), [9t2](regulations:regulation:9t2) та [9t3](regulations:regulation:9t3) на розсуд Делегата WCA.
- 9t3+) [ПРИКЛАД] Припустімо, що учасник A отримав середнє 10.00, а учасник B — 10.05 у першому раунді дисципліни, і тому A проходить до фіналу, а B — ні. Якщо виявляється помилка в занесенні результатів і B насправді мав середнє 9.95 (і мав би пройти замість A), результат учасника A у фінальному раунді залишається чинним.
- 9u+) [ДОПОВНЕННЯ] Для змагань із кількома фізичними локаціями (тобто «одночасні змагання 3×3×3 на Найменшу кількість рухів») усі вимоги мають бути виконані в кожній локації, щоб вважати змагання завершеним.
- 9u2+) [РЕКОМЕНДАЦІЯ] Делегат WCA повинен оголосити про завершення змагання (наприклад, перед церемонією нагородження).
- 9u2b+) [ДОПОВНЕННЯ] Календарна дата завершення змагання визначається за місцевим часом локації, де проходило змагання.


## <article-10><solved-state><solvedstate> Стаття 10: Зібраний Стан

- 10e1+) [УТОЧНЕННЯ] Для Square‑1, через здатність головоломки змінювати форму, метрика невирівнювань, визначена в [Правилі 10f4](regulations:regulation:10f4), відрізняється від метрики нотації, яку використовує програма скрамблу, визначеної в [Правилі 12c4](regulations:regulation:12c4).
- 10f+) [ПОЯСНЕННЯ] Межі невирівнювань вибрано так, щоб вони давали природну межу між одним станом головоломки (без штрафу) та станом, що на один рух від нього.
- 10f4+) [УТОЧНЕННЯ] Під час підрахунку рухів у разі невирівнювання наприкінці спроби X та Y розглядаються окремо. Приклад: (5, 1) вважається одним рухом від зібраного стану, а (5, 5) — двома.
- 10h1+) [ДОПОВНЕННЯ] Зібраний стан Годинника не залежить від розхитаних чи випавших пінів.


## <article-11><incidents><incidents> Стаття 11: Інциденти

- 11e+) [УТОЧНЕННЯ] Оскільки апеляція не гарантовано буде успішною, учасник може залишити таймер увімкненим під час подання апеляції та відновити збірку, коли це доречно.
- 11e++) [РЕКОМЕНДАЦІЯ] Делегат WCA повинен записати причину(и) надання додаткової спроби (наприклад, на звороті картки результатів).
- 11e+++) [РЕКОМЕНДАЦІЯ] Делегат WCA має застосовувати суворіший розсуд, надаючи додаткову спробу після завершення збірки. Додаткову спробу слід надавати лише за виняткових обставин.
- 11e++++) [НАГАДУВАННЯ] Спроба вважається завершеною після того, як учасник перевірив записаний результат і підписав картку результатів (див. [Правило A7c](regulations:regulation:A7c)).
- 11e+++++) [ДОПОВНЕННЯ] Якщо Делегат WCA не має часу розглянути скаргу під час змагання, він повинен надати учаснику додаткову спробу на випадок якщо вона виявиться необхідною.
- 11e++++++) [ДОПОВНЕННЯ] Додаткова спроба вважається виконаною в момент початкової спроби. Наприклад, якщо раунд був запланований на 21 січня, а додаткову спробу надано 22 січня, то вона вважається виконаною 21 січня.
- 11e+++++++) [РЕКОМЕНДАЦІЯ] Якщо додаткову спробу надано після завершення наступного раунду, і вона дозволяє учаснику пройти далі, учасник не повинен брати участі в цьому наступному раунді (на розсуд Делегата WCA).
- 11e1+) [НАГАДУВАННЯ] Додаткова спроба має бути перемішана за допомогою немодифікованого скрамблу, згенерованого офіційною програмою (див. [Правило 4b](regulations:regulation:4b), [Роз'яснення 4b+](guidelines:guideline:4b+)).
- 11e2+) [ДОПОВНЕННЯ] Якщо сама додаткова спроба призводить до ще однієї додаткової спроби, учасник має виконувати їх, доки не з’явиться дійсна спроба, що замінить оригінальну.
- 11e2++) [ПРИКЛАД] Припустімо, у учасника 5 звичайних спроб, і №2 призводить до додаткових спроб. Він має виконувати додаткові спроби, поки не з’явиться дійсна спроба для заміни №2. Якщо пізніше інша спроба викличе додаткові, слід діяти аналогічно.
- 11f1+) [РЕКОМЕНДАЦІЯ] Якщо необхідний перегляд у сповільненому режимі або покадрово, слід консультуватися з Комітетом WRC.
- 11i1+) [РЕКОМЕНДАЦІЯ] Для учасників, у яких очікується виконання цих критеріїв, скрамбли варто перевіряти другим скрамблером до видачі (див. [Роз'яснення 4g+](guidelines:guideline:4g+)).
- 11i2+) [РЕКОМЕНДАЦІЯ] Якщо Делегат WCA не впевнений, що неправильний скрамбл призвів до значно менш справедливого результату, слід надати попередню додаткову спробу.
- 11i2++) [НАГАДУВАННЯ] Хоча окремі результати, отримані на неправильно перемішаних головоломках, можуть залишатися чинними, Делегат WCA повинен стежити, щоб неправильні скрамбли не стали звичною практикою.
- 11j3+) [НАГАДУВАННЯ] Скрамбл‑послідовність для додаткової спроби не повинна походити з попередньої групи.


## <article-12><notation><notation> Стаття 12: Нотація

- 12a2+) [УТОЧНЕННЯ] Наприклад, позначення Rw та 2Rw є припустимими для одного й того ж фізичного руху на 3×3×3 Кубі. Позначення 1Rw не є дійсним для жодного NxNxN Куба, а 3Rw — не дійсне для 2×2×2 чи 3×3×3 Куба (але є дійсним для 4×4×4 і більших NxNxN).
- 12g3+) [НАГАДУВАННЯ] Оскільки скрамбл‑послідовності для Годинника завершуються рухом X+ або X‑, усі піни опускаються після повного застосування скрамблу.
- 12i+) [УТОЧНЕННЯ] Перехвати не змінюють стан головоломки.


## <article-A><speedsolving><speedsolving> Стаття A: Збірка на Швидкість

- A1a+) [УТОЧНЕННЯ] Якщо застосовуються обидва ліміти, ліміт часу на спробу не може бути більшим за сукупний ліміт часу.
- A1a2+) [ДОПОВНЕННЯ] У разі сукупного ліміту часу суддя записує початково зафіксований час для DNF на картці результатів у дужках, наприклад «DNF (1:02.27)».
- A1a2++) [ПРИКЛАД] Якщо раунд має лише сукупний ліміт 30 хвилин, а результати перших двох спроб учасника — 6:00 та DNF (10:00), тоді ліміт часу для третьої спроби становить 30:00 − 6:00 − 10:00 = 14:00. У цьому прикладі враховується лише фінальний результат спроби. Тому третя спроба з початково зафіксованим часом 13:59 без штрафів відповідає ліміту, оскільки фінальний результат дорівнює 13:59 (див. [Regulation 9f2](regulations:regulation:9f2)), тоді як третя спроба з результатом 13:59 + 2 = 14:01 ліміт не виконує.
- A1a2+++) [ДОПОВНЕННЯ] Якщо результат спроби недоступний (наприклад, таймер було скинуто), суддя повинен порадитися з Делегатом WCA та зробити оцінку витраченого часу. Ця оцінка зараховується до ліміту, але не може використовуватися як офіційний результат окремої спроби.
- A1a2++++) [ПРИКЛАД] Якщо раунд має сукупний ліміт 20 хвилин і ліміт часу 8 хвилин, а результати перших двох спроб — 7:00 та 7:30, тоді ліміт для третьої спроби дорівнює меншому з двох значень: 5:30 (20:00 − 7:00 − 7:30) і 8:00, тобто 5:30.
- A1a2+++++) [УТОЧНЕННЯ] Якщо учасник досягає сукупного ліміту, результат кожної його подальшої спроби в раунді фіксується як DNS (Did Not Start).
- A1a2++++++) [УТОЧНЕННЯ] Якщо сукупний ліміт застосовується до комбінації раундів різних дисциплін, порядок, у якому виконуються спроби, є порядком, у якому ці спроби враховуються в сукупний ліміт.
- A1a3+) [НАГАДУВАННЯ] Команда організаторів і Делегат WCA повинні пам’ятати, що ліміти часу впливають на стратегію учасників (наприклад, швидке виконання перших спроб, щоб пройти "катоф"), і що зміна лімітів після початку раунду може несправедливо поставити частину учасників у невигідне становище.
- A1a4+) [НАГАДУВАННЯ] Якщо учаснику помилково дозволили перевищити ліміт, цей ліміт має бути застосований ретроспективно, а суддю, учасника і Делегата WCA слід поінформувати (див. [Regulation 1g2](regulations:regulation:1g2)). Судді завжди повинні знати актуальний ліміт для поточної спроби (який у разі сукупного ліміту може залежати від попередніх спроб).
- A2a3+) [НАГАДУВАННЯ] Учасникам не слід дозволяти переглядати набір скрамблів для своєї групи навіть після завершення всіх спроб, якщо тільки Делегат WCA не надав дозвіл (див. [Guideline 4b2+](guidelines:guideline:4b2+)).
- A2c1+) [НАГАДУВАННЯ] У минулому картки результатів використовувалися для накривання головоломок, залишаючи деякі грані відкритими. Тепер це заборонено.
- A2c2+) [НАГАДУВАННЯ] Якщо учасник випадково побачив скрамбл, який він ще не отримав, цей скрамбл не можна використовувати для його спроби; замість цього потрібно надати додаткову спробу.
- A2d1+) [ДОПОВНЕННЯ] Якщо перед спробою бракує підпису скрамблера, головоломку слід негайно повернути скрамблеру для перевірки та підпису.
- A2d1++) [ДОПОВНЕННЯ] Спробу не можна дискваліфікувати лише через відсутність підпису скрамблера. Якщо підпис відсутній після початку спроби, суддя повинен дозволити спробу завершити (якщо вона ще триває), а Делегат WCA має дозволити залишити результат у силі.
- A2d1+++) [НАГАДУВАННЯ] Хоча Делегат WCA може дозволити кільком окремим спробам без підписів скрамблерів залишитися чинними, він має стежити, щоб відсутність підписів не стала звичайною практикою.
- A3c1+) [УТОЧНЕННЯ] Для Годинника учасник може змінювати положення пінів під час інспекції (див. [Regulation 12i1](regulations:regulation:12i1)).
- A3c3+) [УТОЧНЕННЯ] Учасник може скинути таймер до або під час інспекції, якщо суддя випадково забув це зробити. Проте відповідальність за скидання таймера лежить на судді (див. [Regulation A3b](regulations:regulation:A3b)). Якщо учасник випадково починає збірку на таймері, який суддя не скинув (тобто учасник інспектує, ставить руки на таймер, очікуючи нормального запуску, і починає маніпуляції з головоломкою), ця спроба має бути замінена додатковою за рішенням Делегата WCA.
- A3c3++) [УТОЧНЕННЯ] Учасник не може «тестувати» чи «перезапускати» таймер під час інспекції, оскільки інспекція закінчується, коли учасник починає спробу (див. [Regulation A4d](regulations:regulation:A4d)). Якщо учасник зупиняє таймер після першого запуску, це вважається завершенням спроби (див. [Regulation A6](regulations:regulation:A6)), навіть якщо це сталося менш ніж через 15 секунд від початку інспекції.
- A3c4+) [УТОЧНЕННЯ] Якщо було впроваджено використання тонкого предмета всередині головоломки, суддя не повинен вилучати цей предмет за учасника.
- A3c4++) [УТОЧНЕННЯ] Учасник може вилучити предмет під час спроби, якщо він не зробив цього під час інспекції (наприклад, забув).
- A4d1+) [УТОЧНЕННЯ] Якщо інспекція тривала рівно 15,00 с, додається штраф +2 с.
- A4d2+) [УТОЧНЕННЯ] Якщо інспекція тривала рівно 17,00 с, спроба дискваліфікується (DNF).
- A5b+) [УТОЧНЕННЯ] Під час інспекції або збірки учасник може торкатися головоломки будь‑якою частиною тіла. Виняток: 3×3×3 «однією рукою» (див. [Regulation C1b](regulations:regulation:C1b)).
- A5b++) [УТОЧНЕННЯ] Якщо частина головоломки учасника випадає або від’єднується (див. [Regulation 5a](regulations:regulation:5a)), учасник не повинен просити допомоги у пошуку чи піднятті деталі, а суддя має запобігти допомозі від інших. Якщо хтось підніме деталь, суддя або учасник можуть попросити покласти її на станцію без подальшої допомоги.
- A5b+++) [УТОЧНЕННЯ] Делегат WCA не повинен надавати додаткову спробу лише на підставі того, що хтось підняв випавшу деталь головоломки учасника.
- A6b1+) [ПОЯСНЕННЯ] Значення 0,006 с вибрано, щоб врахувати можливі збої Stackmat‑таймера.
- A6e+) [УТОЧНЕННЯ] Якщо головоломка падає на коліна учаснику після зупинки таймера, це вважається дотиком до головоломки.
- A6e++) [УТОЧНЕННЯ] Якщо до спроби вже застосовано штрафи згідно з [Regulation A6c](regulations:regulation:A6c), штрафи за [Regulation A6e](regulations:regulation:A6e) слід застосовувати лише в тому разі, коли учасник відпустив головоломку та знову торкнувся її до перевірки суддею.
- A7c+) [ДОПОВНЕННЯ] Якщо підписаний учасником результат виявився неповним або нерозбірливим, його слід трактувати у найгірший розумний спосіб (наприклад, «1:05» розглядати як 1:05.99, «25.X3» — як 25.73, якщо X може бути 1 або 7). Оскільки таймер Stackmat відображає час X:0Y.ss як X:Y.ss, відсутня цифра десятків більш імовірна, ніж відсутня одиниць (наприклад, «1:2.27» → 1:02.27). Суддю, який підписав неоднозначний результат, може бути попрошено уточнити його на розсуд відповідального за введення результатів.
- A7c6+) [ПРИКЛАД] Приклади підписів, що ідентифікують учасника: ім’я, ініціали, WCA‑ID, реєстраційний ID, прізвисько в рамках розумного.
- A7c6++) [ПОЯСНЕННЯ] Реєстраційний ID— це ідентифікатор (наприклад, номер), призначений учаснику на змаганнях. Деякі змагання використовують його для відстеження карток результатів і внесення даних.
- A7c6+++) [РЕКОМЕНДАЦІЯ] Команада організаторів може попросити учасників підписуватися певним способом (наприклад, реєстраційним ID), але учасники не повинні дискваліфіковуватися за використання іншого способу.
- A7c6++++) [ДОПОВНЕННЯ] Учасники повинні використовувати однаковий підпис, коли вони судять і/або скрамблять на змаганнях.
- A7g+) [ПРИКЛАД] Приклади інцидентів, які можуть надати учаснику додаткову спробу через недосвідченість: запуск таймеру не дочекавшись зеленої лампочки таймеру, неправильний старт/стоп таймера, перевищення часу інспекції через нерозуміння процедури або інші процедурні штрафи.
- A7g++) [УТОЧНЕННЯ] Окремі штрафи скасувати не можна; необхідно надати повну додаткову спробу.
- A7g+++) [РЕКОМЕНДАЦІЯ] Делегат WCA має застосовувати суворіший розсуд, коли надає більше ніж одну додаткову спробу тому самому учаснику. Якщо надано більше однієї додаткової спроби, вона має стосуватися іншого типу інциденту. Приклад: якщо Делегат уже надав додаткову спробу за те, що учасник не дочекався зеленої лампочки, він не повинен надавати ще одну за таке саме порушення.
- A7g++++) [УТОЧНЕННЯ] Учасника можна вважати недосвідченим, якщо він новачок, уперше бере участь у певній дисципліні або тривалий час не змагався в ній. Недосвідченість повинна бути пов’язана з інцидентом.


## <article-B><blindfolded><blindfoldedsolving> Стаття B: Збірка Наосліп

- B1+) [НАГАДУВАННЯ] Учасник повинен використовувати головоломку без текстур, маркувань або інших ознак, які відрізняють схожі елементи (див. [Regulation 3k](regulations:regulation:3k)). На це слід звернути особливу увагу для збіркок наосліп. Виняток: для 3×3×3 Наосліп головоломка може мати будь‑які логотипи, дозволені [Regulation 3l](regulations:regulation:3l).
- B1b+) [РЕКОМЕНДАЦІЯ] Пов’язки на очі має перевірити Делегат WCA перед їх використанням на змаганнях.
- B2d+) [ДОДАТОК] За замовчуванням учасник починає спробу, уперше запустивши таймер після того, як суддя підтвердив готовність (див. [Regulation B2a](regulations:regulation:B2a)). Якщо учасник хоче перевірити справність таймера, він повинен (попросити та) отримати підтвердження судді щоразу перед запуском або скиданням таймера на цьому етапі. Покарання за запуск або скидання таймера без підтвердження судді: дискваліфікація спроби (DNF).
- B2f+) [УТОЧНЕННЯ] Оскільки учасник починає спробу, піднімаючи накриття головоломки, штрафи за неправильний старт таймера чи торкання накриття під час старту не застосовуються (див. [Regulation B2b](regulations:regulation:B2b) і [Regulation B2c](regulations:regulation:B2c)).
- B4c++) [ДОДАТОК] Якщо суддя забув поставити блокатор зору й Делегат WCA не підозрює навмисного порушення, спроба може залишитися чинною.
- B4d+) [УТОЧНЕННЯ] Для 3×3×3 Наосліп учаснику дозволено на дотик визначати місце розташування дозволеного логотипа (див. [Regulation 3l](regulations:regulation:3l)) під час фази з пов’язкою.


## <article-C><one-handed><onehandedsolving> Стаття C: Збірка Однією Рукою

- C1b+) [УТОЧНЕННЯ] Під час інспекції учасник може користуватися обома руками.
- C1b++) [УТОЧНЕННЯ] Учасник не зобов’язаний використовувати одну й ту саму руку для різних спроб того самого раунду.


## <article-E><fewest-moves><fewestmovessolving> Стаття E: Збірка на Найменшу Кількість Рухів

- E2a1+) [РЕКОМЕНДАЦІЯ] Якщо суддя знаходить поданий розв’язок, у якому немає інформації для ідентифікації спроби, він повинен перевірити обидві сторони аркуша.
- E2b+) [УТОЧНЕННЯ] Учасник може завершити спробу раніше, подавши розв’язок до закінчення ліміту часу.
- E2c+) [УТОЧНЕННЯ] Хоча суддя може видати стандартний бланк для подання розв’язків, учасник може подати розв’язок на іншому аркуші паперу. (Аркуш має бути наданий суддею згідно з [Regulation E3a](regulations:regulation:E3a).)
- E2c1+++) [ПОЯСНЕННЯ] Учасник не зобов’язаний писати назву змагання, раунд чи номер спроби, але може зробити це, щоб полегшити команді організаторів відстеження розв’язків.
- E2c2+) [ПРИКЛАД] Не вважається однозначною послідовністю рухів: кілька розв’язків без чітко зазначеного одного; послідовність з неоднозначними символами (наприклад, літера, схожа і на «B», і на «R»); послідовність із зірочками чи стрілками, що позначають рухи, які треба виконати не в порядку запису (наприклад, «вставки» чи «премуви», не інтегровані у текст за допомогою корректної нотації); послідовність, що не записана лінійно у порядку читання; будь‑яка конфігурація символів, яку не можна однозначно інтерпретувати. Винятки: малі типографічні виправлення (наприклад, закреслені рухи з чітко написаною заміною, рухи, дописані у нижній/верхній індекс між іншими).
- E2c2++) [НАГАДУВАННЯ] Раніше для збірки на Найменшу Кількість Рухів дозволялися позначки на кшталт [r] або [u2]. Нині дозволені лише перехвати x, y або z (див. [Regulation 12a4a](regulations:regulation:12a4a)).
- E2c3+) [УТОЧНЕННЯ] Якщо рух не повністю закреслено чи замальовано і незрозуміло, чи він належить до розв’язку, суддя має вважати послідовність неоднозначною (див. [Regulation E2c2](regulations:regulation:E2c2) та [Guideline E2c2+](guidelines:guideline:E2c2+)).
- E2c4+) [ПРИКЛАД] Приклади тлумачення символів, не визначених у [Regulation 12a](regulations:regulation:12a): [x] → x. (R * U', * = F2) → R U' F2. (R U)' → R U'. R++ → R. R3' — не дозволено.
- E2c4++) [ДОПОВНЕННЯ] Ходи з апострофом і «2» трактуються так, ніби апострофа немає (наприклад, R2' = R2).
- E2c6+) [ПРИКЛАД] Y → y. UW, uw, uW → Uw. r → R, а не Rw.
- E2e+) [УТОЧНЕННЯ] Учасники не повинні виводити розв’язки з будь‑якої частини скрамблу, і розв’язки не повинні суттєво збігатися з інверсією скрамблу.
- E2e++) [ПРИКЛАД] Приклад рішень що повинні бути дискваліфіковані: рішення починається тими самими 4 і більше рухами, що й інверсія скрамблу.
- E3b+) [УТОЧНЕННЯ] Головоломки не зобов’язані бути зібраними на початку спроби.
- E3d+) [УТОЧНЕННЯ] Будь‑який секундомір або годинник учасника не повинен мати функцій, що допомагають знаходити розв’язок.
- E3d++) [УТОЧНЕННЯ] Учасник не повинен орієнтуватися на особистий таймер як на офіційний час і мусить здати розв’язок, коли суддя оголошує «Стоп».


## <article-H><multiple-blindfolded><multipleblindfoldedsolving> Стаття H: Збірка Мульти-Блайнд

- H1+) [ДОПОВНЕННЯ] Якщо під час спроби виявлено головоломку з дубльованим скрамблом, її можна заскрамблити за іншим скрамблом за рішенням Делегата WCA.
- H1b+) [ДОПОВНЕННЯ] Учасник може приєднатися до спроби Multi‑Blind, що вже триває, за рішенням Делегата WCA. Його ліміт часу дорівнює залишку часу (тобто він завершує разом з іншими). Виняток: учасника не допускають, якщо хтось уже завершив спробу або існує ризик, що інформація про скрамбл стала йому відома.
- H1b1+) [НАГАДУВАННЯ] Спроба не дискваліфікується за досягнення ліміту часу завдяки виняткам для 3×3×3 Мульти-Блайнд (див. [Regulation A1a4](regulations:regulation:A1a4) і [Regulation A1a5](regulations:regulation:A1a5)).
- H1b1++) [ДОПОВНЕННЯ] Суддя може дозволити учаснику продовжити неофіційно, але спробу спершу слід зупинити й оцінити повністю згідно Правилам.
- H1d+) [ПРИКЛАД] Приклад: учасник намагається зібрати 10 кубів, зупиняє спробу на 59:57 і має два штрафи +2. Фінальний час: 59:57 + 2×2 = 60:01 (див. [Regulation A1a5](regulations:regulation:A1a5)).
- H1d++) [ПРИКЛАД] Приклад: учасник намагається зібрати 10 кубів, суддя зупиняє його на 60:00, і є два штрафи +2. Фінальний час: 60:00 + 2×2 = 60:04.