# <wca-title>แนวปฏิบัติตามกติกาการแข่งขันของสมาคมลูกบาศก์โลก

<version>Version: January 1, 2025


## หมายเหตุ

### กติกาการแข่งขันของสมาคมฯ

แนวปฏิบัตินี้เป็นส่วนเสริมของ[กติกาการแข่งขันของสมาคมฯ](regulations:top) กรุณาดูกติกาการแข่งขันสำหรับข้อมูลเพิ่มเติมเกี่ยวกับสมาคมฯ

### การกำหนดลำดับหมายเลข

การกำหนดลำดับหมายเลขในแนวปฏิบัตินี้จะตรงกับที่กำหนดไว้ในกติกาการแข่งขันที่มีเนื้อหาเชื่อมโยงกัน โดยอาจมีแนวปฏิบัติหลายข้อที่เชื่อมโยงกับกติกาข้อเดียวกัน และแนวปฏิบัติบางข้ออาจเชื่อมโยงกับกติกาที่ไม่มีอยู่ในปัจจุบัน

### คำกำกับความ

เพื่อให้มีข้อมูลที่ละเอียดมากขึ้น ในแนวปฏิบัติแต่ละข้อจะถูกจำแนกออกโดยใช้คำกำกับความเหล่านี้ โดยคำเหล่านี้จะถูกใช้สำหรับการจำแนกเท่านั้น ไม่ใช่คำอธิบายความสำคัญแต่อย่างใด

- <label>[เพิ่มเติม] ข้อมูลเพิ่มเติมที่เติมเต็มกติกาข้อนั้น
- <label>[ชี้แจง] ข้อมูลที่อาจตอบข้อสงสัยที่เกี่ยวข้องกับการตีความของกติกาข้อนั้น
- <label>[อธิบาย] ข้อมูลที่อธิบายวัตถุประสงค์ของกติกาข้อนั้น
- <label>[แนะนำ] สิ่งที่อาจไม่จำเป็น แต่ควรปฏิบัติตามหากเป็นไปได้
- <label>[เตือนความจำ] ข้อมูลที่อาจถูกกล่าวถึงไปแล้วในกติกาหรือแนวปฏิบัติข้ออื่น ๆ และเหมาะที่จะนำมาใช้เตือนความจำอีกครั้ง
- <label>[ตัวอย่าง] ตัวอย่างการใช้งานกติกาข้อนั้น


## <contents> [สารบัญ](guidelines:contents)

<table-of-contents>


## <article-1><officials><officials> กติกาบทที่ 1: เจ้าหน้าที่ภายในการแข่งขัน

- 1c+) [ชี้แจง] ในกรณีที่มีผู้แทนสมาคมฯ หลายคน คำว่า "ผู้แทนสมาคมฯ" นั้นหมายถึงผู้แทนสมาคมฯ คนใดก็ได้ โดยรวมไปถึงบุคคลที่ได้รับมอบอำนาจให้รับผิดชอบในหน้าที่ของผู้แทนสมาคมฯ ในระหว่างการแข่งขัน
- 1c++) [ชี้แจง] ผู้แทนสมาคมฯ อาจเข้าร่วมการแข่งขันโดยไม่ต้องถูกกำหนดหน้าที่ให้รับผิดชอบในส่วนของผู้แทนสมาคมฯ โดยคำว่า "ผู้แทนสมาคมฯ" นั้นไม่ได้หมายถึงพวกเขาเหล่านั้น ยกเว้นว่าจะมีการมอบหมายหน้าที่โดยผู้แทนสมาคมฯ ที่รับผิดชอบการแข่งขันครั้งนั้น (ดูเพิ่มเติมที่[แนวปฏิบัติข้อ 1c+](guidelines:guideline:1c+))
- 1h+) [แนะนำ] ผู้เข้าแข่งขันที่อยู่ในกลุ่มเดียวกันควรได้รับโจทย์เดียวกัน และผู้เข้าแข่งขันที่ไม่ได้อยู่ในกลุ่มเดียวกันควรได้รับโจทย์ที่แตกต่างกัน
- 1h++) [แนะนำ] ในการแก้โจทย์รอบชิงชนะเลิศของทุกประเภทการแข่งขัน รวมไปถึงประเภท 3x3x3 แบบหมุนน้อยครั้ง ควรมีการใช้โจทย์เดียวกันสำหรับผู้เข้าแข่งขันทุกคน (เช่น สำหรับ 1 กลุ่ม เท่านั้น)
- 1h+++) [เพิ่มเติม] ผู้เข้าแข่งขันอาจขอเข้าแข่งขันในเวลาที่ต่างไปจากที่กำหนดไว้ในตารางของรอบนั้น ๆ โดยอาจขอเข้าแข่งขันในอีกกลุ่มหนึ่ง ผู้แทนสมาคมฯ ควรคำนึงถึงความยุติธรรมและการปฏิบัติจริงของสถานการณ์ก่อนที่จะอนุมัติคำร้องขอใด ๆ และจะต้องมั่นใจว่าการแก้โจทย์เหล่านั้นเป็นไปตาม[กติกาข้อ 9l](regulations:regulation:9l) (เช่น ผู้เข้าแข่งขันคนนั้นจะต้องเริ่มการแก้โจทย์หลังจากที่ผู้เข้าแข่งขันทั้งหมดในรอบก่อนหน้าแก้โจทย์ครบแล้ว และจะต้องแก้โจทย์ก่อนเริ่มการแข่งขันของประเภทนั้นในรอบถัดไป) ผู้เข้าแข่งขันที่ร้องขอจะต้องติดต่อผู้จัดการแข่งขันและผู้แทนสมาคมฯ ล่วงหน้าก่อนการแข่งขัน ข้อยกเว้น : คำร้องขอเหล่านี้ไม่สามารถใช้ได้ในการแข่งขันประเภท 3x3x3 แบบหมุนน้อยครั้ง ซึ่งมีข้อจำกัดตามที่ได้กำหนดไว้ใน[แนวปฏิบัติข้อ E2b++](guidelines:guideline:E2b++)
- 1h1a+) [ชี้แจง] กรรมการที่กำลังแข่งขัน 3x3x3 แบบหมุนน้อยครั้งและกำลังปฏิบัติหน้าที่อยู่ จะต้องไม่เริ่มตรวจวิธีการแก้โจทย์ของผู้เข้าแข่งขันคนอื่น ๆ จนกว่าตนเองจะแก้โจทย์ของตนเองสำเร็จแล้ว โดยกรรมการอาจเริ่มการตรวจก่อนหมดเวลา 60 นาที หากกรรมการได้ส่งคำตอบก่อนหน้านั้นแล้ว (ดูเพิ่มเติมที่[แนวปฏิบัติข้อ E2b+](guidelines:guideline:E2b+)) วิธีการแก้โจทย์ของกรรมการคนหนึ่งควรมีกรรมการอีกคนเป็นผู้ตรวจ


## <article-2><competitors><competitors> กติกาบทที่ 2: ผู้เข้าแข่งขัน

- 2c+) [เพิ่มเติม] ผู้เข้าแข่งขันที่เข้าแข่งขันเป็นครั้งแรกจะต้องสมัครโดยใช้ชื่อจริงหรือชื่อที่ตนเองอยากให้ผู้อื่นเรียก โดยนามสกุลต้องเป็นนามสกุลจริง
- 2c2+) [ชี้แจง] โพรไฟล์ของผู้เข้าแข่งขันภายในเว็บไซต์ของสมาคมฯ เป็นหน้าเว็บเพจที่รวบรวมข้อมูลที่เกี่ยวข้องกับตัวผู้เข้าแข่งขันเอง รวมไปถึงข้อมูลส่วนบุคคล (ชื่อ, สัญชาติ, เพศ และวันเกิด) รวมไปถึงผลการแข่งขันในการแข่งขันที่ผ่านมาของสมาคมฯ
- 2d+) [เพิ่มเติม] วันเกิดและข้อมูลการติดต่อจะถูกรักษาไว้เป็นความลับ
- 2d++) [เตือนความจำ] หากมีบุคคลที่สาม (เช่น นักข่าว) ขอติดต่อกับผู้เข้าแข่งขันผ่านผู้จัดการแข่งขัน จะต้องมีการขออนุญาตจากผู้เข้าแข่งขันก่อน
- 2e+) [ชี้แจง] หากผู้เข้าแข่งขันมีหลายสัญชาติ ผู้เข้าแข่งขันสามารถเลือกสัญชาติของตนเองที่ต้องการที่จะแสดง ณ การแข่งขันครั้งแรกของตนเองได้
- 2e++) [เพิ่มเติม] ผู้แทนสมาคมฯ ควรยืนยันสัญชาติของผู้เข้าแข่งขันด้วยเอกสารทางราชการ หรือรูปภาพของเอกสารทางราชการ (เช่น หนังสือเดินทาง) ภายในการแข่งขันครั้งแรกของผู้เข้าแข่งขัน
- 2e3+) [ชี้แจง] ผู้เข้าแข่งขันที่ไร้สัญชาติจะไม่ได้รับสถิติและการจัดอันดับระดับประเทศและจะไม่ได้รับสถิติและการจัดอันดับระดับทวีปด้วยเช่นกัน
- 2i+) [เพิ่มเติม] ถึงแม้ว่าผู้เข้าแข่งขันจะสามารถหยิบนาฬิกาจับเวลาขึ้นมาเพื่อดูเวลาที่ใช้ไป (ในขณะที่ไม่ได้สวมผ้าปิดตา) ผู้เข้าแข่งขันจะต้องไม่เริ่ม, หยุด หรือยุ่งเกี่ยวกับการจับเวลาของนาฬิกาจับเวลา ข้อยกเว้น : หากกรรมการไม่สามารถหยุดนาฬิกาจับเวลาในขณะที่ใช้จับเวลาแก้โจทย์อยู่นั้น ผู้เข้าแข่งขันสามารถหยุดนาฬิกาจับเวลาได้เอง (ดูเพิ่มเติมที่[กติกาข้อ A6a1](regulations:regulation:A6a1))
- 2i++) [เพิ่มเติม] ผู้จัดการแข่งขันอาจเตรียมนาฬิกาจับเวลาสำหรับดูเวลาที่ใช้ไป (โดยจะเริ่มจับเวลาพร้อมกับนาฬิกาจับเวลาหลักที่ใช้จับเวลาจริง) ในกรณีที่ผู้เข้าแข่งขันไม่ได้รับอนุญาตให้สัมผัสนาฬิกาจับเวลาที่ใช้จับเวลาจริง ข้อยกเว้น : ดูข้อยกเว้นของ[แนวปฏิบัติข้อ 2i+](guidelines:guideline:2i+)
- 2i+++) [เตือนความจำ] puzzle ที่มีบลูทูทจะถูกนับว่าเป็นอุปกรณ์อิเล็กทรอนิกส์
- 2i++++) [ชี้แจง] ผู้เข้าแข่งขันจะถูกนับว่าใช้อุปกรณ์อิเล็กทรอนิกส์ก็ต่อเมื่อจงใจใช้งานอุปกรณ์เหล่านั้นด้วยเหตุผลบางอย่าง
- 2i+++++) [ตัวอย่าง] ตัวอย่างที่ไม่ถือว่าเป็นการใช้งานอุปกรณ์อิเล็กทรอนิกส์ : ขยับกล้อง, พลิกโทรศัพท์มือถือ, สวมนาฬิกา smartwatch
- 2i++++++) [ตัวอย่าง] ตัวอย่างที่เป็นการใช้งานอุปกรณ์อิเล็กทรอนิกส์ : กดปุ่มบนกล้อง, ดูข้อความบนโทรศัพท์มือถือหรือบนนาฬิกา smartwatch
- 2i+++++++) [ชี้แจง] ผู้เข้าแข่งขันอาจใช้อุปกรณ์ที่เคยเป็นอุปกรณ์อิเล็กทรอนิกส์มาก่อน ซึ่งถูกถอดชิ้นส่วนอิเล็กทรอนิกส์ออกแล้วได้ ขึ้นอยู่กับดุลยพินิจของผู้แทนสมาคมฯ
- 2i1b+) [ชี้แจง] ในกรณีนี้รวมไปถึงอุปกรณ์ที่เกี่ยวข้องกี่ปิดไว้หรือยกเลิกการเชื่อมต่อ
- 2i2+) [ชี้แจง] ผู้เข้าแข่งขันสามารถถือหรือสวมกล้องหรือไมโครโฟนไว้ที่ใดก็ได้ ตราบใดที่ผู้เข้าแข่งขันไม่เห็นหน้าจอของกล้อง
- 2j2+) [ตัวอย่าง] หากผู้เข้าแข่งขันถูกตัดสิทธิ์จากการแข่งขันในรอบชิงชนะเลิศ เนื่องจากไม่สามารถมารายงานตัวได้ทัน ผลการแข่งขันของผู้เข้าแข่งขันในรอบก่อนหน้าจะยังคงอยู่
- 2j2++) [ตัวอย่าง] หากผู้แทนสมาคมฯ ตัดสิทธิ์การแข่งขันผู้เข้าแข่งขันในระหว่างการแก้โจทย์ครั้งที่สามของรอบนั้น จะมีเพียงแค่ผลการแก้โจทย์ในรอบที่สามและผลการแก้โจทย์หลังจากครั้งที่สามที่จะถูกตัดสิทธิ์ ถึงแม้ว่าสาเหตุในการตัดสิทธิ์จะเกิดขึ้นก่อนการแก้โจทย์ครั้งนั้นก็ตาม
- 2k6+) [ชี้แจง] ผู้แทนสมาคมฯ ควรใช้ดุลยพินิจของตนเองเพื่อป้องกันไม่ให้ผู้เข้าแข่งขันก่อให้เกิดความเสียหายต่อการแข่งขัน (เช่น ทำให้เสียเวลาหรือสูญเสียทรัพยากรที่ใช้ในการแข่งขัน) ผู้เข้าแข่งขันไม่ควรจะถูกตัดสิทธิ์เพียงเพราะมีผลการแข่งขันที่ "แย่" แม้ว่าจะพยายามจนสุดความสามารถแล้วก็ตาม
- 2n3+) [เพิ่มเติม] ผู้เข้าแข่งขันอาจยกคำร้องของตนเองหลังจากสิ้นสุดการแข่งขันได้ตามขั้นตอนที่ระบุไว้ใน[เอกสารการยื่นคำร้อง](https://documents.worldcubeassociation.org/documents/motions/16.2024.1%20-%20Disputes.pdf)
- 2s+) [เตือนความจำ] คำร้องขอพิเศษจะต้องถูกบันทึกไว้ในรายงานของผู้แทนสมาคมฯ
- 2s++) [ตัวอย่าง] ผู้เข้าแข่งขันที่มีเงื่อนไขที่จำเป็น (เช่น ศาสนา) ที่ทำให้ไม่สามารถที่จะเข้าแข่งขันตามวันหรือเวลาที่กำหนด อาจได้รับอนุญาตให้เข้าแข่งขันในเวลาอื่นได้ ทั้งนี้ขึ้นอยู่กับดุลยพินิจของผู้แทนสมาคมฯ ผู้แทนสมาคมฯ ควรจะคำนึงถึงความพร้อมในการใช้งานของทรัพยากรในช่วงเวลาที่ผู้เข้าแข่งขันได้รับอนุญาตให้เข้าแข่งขัน โดยรวมไปถึงความเป็นไปได้ที่จะสามารถเข้าแข่งขันอย่างกะทันหันก่อนการแข่งขันในรอบย่อย ก่อนการแข่งขันรอบก่อนหน้าจะเสร็จสิ้น
- 2s+++) [ตัวอย่าง] ผู้เข้าแข่งขันที่ไม่สามารถใช้แขนอีกข้างในการเริ่มการจับเวลาอาจได้รับความช่วยเหลือจากกรรมการในการเริ่มและหยุดการจับเวลา หรือผู้เข้าแข่งขันที่บกพร่องทางการได้ยินอาจมีการได้รับสัญญาณเตือนในการสำรวจลูกจากกรรมการในวิธีอื่น ๆ
- 2s1+) [ตัวอย่าง] ตัวอย่างข้อยกเว้นรวมไปถึง : ผู้เข้าแข่งขันที่พิการด้านการมองเห็นสามารถใช้มืออีกข้างในการสัมผัสชิ้นส่วนในขณะแก้โจทย์ 3x3x3 แบบมือเดียว หรือใช้ puzzle อีกลูกในระหว่างการจำในการแก้โจทย์ 3x3x3 แบบปิดตา
- 2u1+) [เพิ่มเติม] ผู้เข้าแข่งขันอาจเข้าแข่งขันได้ ทั้งนี้ขึ้นอยู่กับดุลยพินิจของผู้แทนสมาคมฯ โดยผู้แทนสมาคมฯ จะต้องคำนึงถึงความยุติธรรมในการแข่งขันด้วย


## <article-3><puzzles><puzzles> กติกาบทที่ 3: Puzzles

- 3a+) [ชี้แจง] ผู้เข้าแข่งขันอาจใช้ puzzle ในขนาดที่เหมาะสม ทั้งนี้ขึ้นอยู่กับดุลยพินิจของผู้แทนสมาคมฯ
- 3a++) [เพิ่มเติม] โดยปกติแล้ว ผู้เข้าแข่งขันควรใช้ puzzle ลูกเดิมในการแก้โจทย์ครั้งถัดไป ผู้เข้าแข่งขันอาจขอสลับลูกที่ตนเองใช้หลังการแก้โจทย์เสร็จได้ ทั้งนี้ขึ้นอยู่กับดุลยพินิจของกรรมการและผู้แทนสมาคมฯ
- 3a+++) [ชี้แจง] ผู้เข้าแข่งขันอาจยืม puzzle จากผู้เข้าแข่งขันคนอื่นเพื่อใช้ในการแข่งขันได้
- 3a1+) [ชี้แจง] ผู้เข้าแข่งขันอาจถูกตัดสิทธิ์หากไม่มี puzzle ที่สามารถนำมาส่งได้หลังจากที่ถูกเรียก (เช่น หากผู้เข้าแข่งขันวางแผนที่จะใช้ puzzle ที่ผู้เข้าแข่งขันคนอื่นกำลังใช้อยู่ และไม่สามารถส่งลูกได้ ณ ขณะนั้น)
- 3d1b+) [ชี้แจง] ลายบน puzzle ไม่จำเป็นที่จะต้องมีอยู่บนทุกหน้า แต่มีเพียงแค่หน้าที่ไม่สามารถแยกแยะสีได้ โดยชิ้นส่วนจะต้องไม่มีคุณสมบัติอื่น ๆ (เช่น พื้นผิว, ลายที่แปลกผิดปกติ)
- 3h+) [ชี้แจง] puzzle อาจมีการขัดเกลาภายในด้วยการขัดด้วยกระดาษทราย, หล่อลื่น หรือการปรับแต่งใด ๆ ที่เพิ่มความมั่นคง (เช่น แม่เหล็ก)
- 3h++) [ตัวอย่าง] ตัวอย่างการดัดแปลงนั้นรวมไปถึง : มีวิธีการหมุนแบบใหม่, ไม่สามารถหมุนแบบเดิมได้, มีชิ้นส่วนหรือหน้าที่สามารถมองเห็นได้มากขึ้น, สีที่อยู่ด้านหลังของ puzzle สามารถมองเห็นได้, การหมุนสามารถทำได้โดยอัตโนมัติ หรือตัวลูกมีสถานะแก้โจทย์สำเร็จที่มากกว่าหรือแตกต่างออกไป
- 3h2++) [ชี้แจง] puzzle แบบ "ไร้สติกเกอร์" ที่มีเอกลักษณ์ที่แตกต่างไปจาก puzzle แบบ "ไร้สติกเกอร์" ที่วางขายอยู่ทั่วไป อาจได้รับการอนุญาตให้ใช้แข่งขันได้ ทั้งนี้ขึ้นอยู่กับดุลยพินิจของผู้แทนสมาคมฯ
- 3h2a+) [เพิ่มเติม] ตัวอย่างชิ้นส่วนโปร่งแสงที่ไม่ได้เปิดเผยข้อมูลเพิ่มเติมเกี่ยวกับสถานะของ puzzle : ชิ้นส่วนภายในที่เป็นกลไกของ puzzle, กรอบใสของ Clock
- 3h4+) [ชี้แจง] สำหรับ Clock สามารถดัดแปลงให้สามารถมองเห็นและบอกตำแหน่งของชิ้นส่วนใน puzzle ได้ เนื่องจาก puzzle โดยทั่วไปนั้นได้ถูกออกแบบให้มีการบอกตำแหน่งชิ้นส่วนไว้อยู่แล้ว
- 3j++) [ตัวอย่าง] สมาคมฯ มี[คู่มือและภาพประกอบ](https://drive.google.com/file/d/1m6THsA8fXRN7QFM4ApJbm6eVODKGbMLx/view)สำหรับ[กติกาข้อ 3j](regulations:regulation:3j)
- 3k2+) [เพิ่มเติม] ผู้แทนสมาคมฯ ไม่ควรนำข้อยกเว้นที่ระบุไว้มาใช้หากคิดว่าผู้เข้าแข่งขันพยายามที่จะใช้ puzzle ที่ไม่ได้รับอนุญาตโดยจงใจ
- 3k2b+) [ชี้แจง] หากมี puzzle ที่ไม่ได้รับการอนุญาตในระหว่างการแก้โจทย์ในประเภท 3x3x3 แบบปิดตาหลายลูก puzzle ลูกนั้นจะต้องไม่ถูกเปลี่ยนหรือนำออกในระหว่างการแก้โจทย์ แต่จะต้องถูกนับว่าลูกเหล่านั้นเป็นลูกที่แก้ไม่สำเร็จหากการแก้โจทย์ครั้งนั้นไม่ถูกปรับให้เป็นโมฆะ
- 3k2b++) [ตัวอย่าง] ยกตัวอย่างเช่น ผู้เข้าแข่งขันแก้โจทย์ทั้งหมด 10 ลูก โดยสามารถแก้โจทย์ได้สำเร็จ 8 ลูก โดยมีการพบในภายหลังว่ามีลูกที่แก้แล้ว 2 ลูก และลูกที่แก้ไม่สำเร็จ 1 ลูก ที่เป็น puzzle ที่ไม่ได้รับอนุญาต ผู้เข้าแข่งขันจะได้ผลการแก้โจทย์ครั้งนั้นเป็น 6 ลูก จากทั้งหมด 10 (แทนที่จะเป็น DNF) ทั้งนี้ขึ้นอยู่กับดุลยพินิจของผู้แทนสมาคมฯ
- 3l+) [เพิ่มเติม] โลโก้อาจมีการออกแบบที่สมเหตุสมผลที่ไม่ได้ทำให้เกิดข้อได้เปรียบที่เด่นชัด (เช่น ข้อมูลลับบางอย่างที่สามารถใช้ในการโกงได้) และปล่อยให้ชิ้นส่วนสีนั้นเด่นชัด โลโก้ที่ผิดแปลกนั้นอาจได้รับอนุญาต ทั้งนี้ขึ้นอยู่กับดุลยพินิจของผู้แทนสมาคมฯ
- 3l++) [ชี้แจง] สามารถนำ puzzle ที่มีโลโก้มาใช้แข่งขัน 3x3x3 แบบปิดตาได้ แต่ไม่รวมไปถึงการแข่งขันประเภทปิดตาชนิดอื่น ๆ รวมไปถึง 3x3x3 แบบปิดตาหลายลูก
- 3l1+) [ชี้แจง] บน puzzle ประเภท NxNxN ชิ้นส่วนแกนกลางคือชิ้นส่วนที่มีสีอยู่เพียงสีเดียว เช่น 5x5x5 มีชิ้นส่วนแกนกลางทั้งหมด 9 ชิ้น


## <article-4><scrambling><scrambling> กติกาบทที่ 4: การตั้งโจทย์

- 4b+) [แนะนำ] ผู้แทนสมาคมฯ ควรสร้างโจทย์ให้เพียงพอสำหรับการแข่งขันไว้ล่วงหน้า รวมไปถึงการเตรียมโจทย์สำรองสำหรับการแก้โจทย์รอบพิเศษ
- 4b++) [เตือนความจำ] หากผู้แทนสมาคมฯ ได้่มีการสร้างโจทย์ใหม่เพิ่มเติมระหว่างการแข่งขัน โจทย์เหล่านั้นจะต้องถูกบันทึกไว้
- 4b1+) [เตือนความจำ] ผู้แทนสมาคมฯ จะต้องไม่สร้างโจทย์ใหม่แทนโจทย์เดิมเพื่อเป็นการกลั่นกรองโจทย์ กล่าวคือไม่อนุญาตให้ผู้แทนสมาคมฯ ทำการตรวจสอบโจทย์การแข่งขัน และสร้างโจทย์การแข่งขันใหม่เพื่อให้มีความ "ยุติธรรม" มากขึ้น
- 4b2+) [ชี้แจง] โดยทั่วไปแล้ว โจทย์การแข่งขันทั้งหมดควรถูกเก็บรักษาไว้เป็นความลับในระหว่างการแข่งขันและจะถูกเผยแพร่พร้อมกันทั้งหมดหลังจากที่เสร็จสิ้นการแข่งขันแล้ว ในบางกรณี (เช่น สถิติโลก) ผู้จัดการแข่งขันอาจเผยแพร่โจทย์การแข่งขันหลังจากสิ้นสุดการแข่งขันในกลุ่มนั้น ๆ แล้ว
- 4b2++) [เพิ่มเติม] ผู้จัดการแข่งขันจะต้องมั่นใจว่าผู้ตั้งโจทย์ โจทย์การแข่งขัน และ puzzle ที่กำลังถูกตั้งโจทย์หรือตั้งโจทย์เสร็จแล้วนั้นอยู่นอกสายตาผู้เข้าแข่งขัน (ดูเพิ่มเติมที่[กติกาข้อ A2c](regulations:regulation:A2c)) กล่าวคือผู้ตั้งโจทย์อาจอยู่หลังกำแพงหรืออาจมีการใช้ฉากกั้น (เช่นกระดาษลังที่ล้อมรอบโต๊ะที่ใช้ในการตั้งโจทย์) เพื่อให้ผู้เข้าแข่งขันไม่สามารถมองเห็น puzzle ในขณะที่ผู้ตั้งโจทย์กำลังตั้งโจทย์
- 4b4+) [ชี้แจง] การแก้โจทย์ทั้งหมดที่เริ่มต้นขึ้นในกรอบเวลาจะต้องดำเนินการตามขั้นตอนการแก้โจทย์ทั่วไปตามปกติ (เช่น ผู้เข้าแข่งขันจะไม่ถูกสั่งให้หยุดแก้โจทย์เมื่อโจทย์การแข่งขันที่ได้นั้นหมดช่วงกรอบเวลาที่กำหนดไปแล้ว)
- 4d+) [ชี้แจง] puzzle บางลูกใช้เฉดสีมาตรฐาน หากมีการสลับสีชิ้นส่วนสีขาวด้วยสีดำ ในกรณีนี้สีดำจะถูกนับว่าเป็นสีที่เข้มที่สุดและจะต้องไม่ถูกวางในตำแหน่งเดียวกับสีขาว
- 4d++) [เพิ่มเติม] puzzle สามารถเปลี่ยนทิศทางการการพลิกลูกระหว่างการเคลื่อนย้ายจากผู้ตั้งโจทย์ไปที่จุดแก้โจทย์ ตราบใดที่ไม่ได้มีการหมุนด้านใด ๆ ของ puzzle ที่เปลี่ยนแปลงลักษณะของโจทย์ (ดูเพิ่มเติมที่[กติกาข้อ A2e1](regulations:regulation:A2e1))
- 4g+) [แนะนำ] หลังจากที่ได้ยืนยันว่า puzzle ถูกตั้งโจทย์อย่างถูกต้องแล้ว ผู้ตั้งโจทย์อาจส่ง puzzle ให้ผู้ตั้งโจทย์อีกคนตรวจ ในกรณีนี้ผู้ตั้งโจทย์ทั้งสองคนควรลงชื่อบนในคะแนน
- 4g1b+) [ชี้แจง] สำหรับ 5x5x5 แบบปิดตา การตั้งโจทย์ที่ผิดพลาดจะต้องได้รับการแก้ไขเสมอ
- 4g1b++) [แนะนำ] ผู้แทนสมาคมฯ ควรใช้ดุลยพินิจอย่างรอบคอบในการตัดสินใจว่าควรแก้ไขการตั้งโจทย์ที่ผิดพลาดของ 5x5x5 หรือไม่


## <article-5><puzzle-defects><puzzledefects> กติกาบทที่ 5: ปัญหาจาก Puzzle

- 5b5+) [ตัวอย่าง] ตัวอย่างของชิ้นส่วนที่หลุดออกมาหรือไม่ได้ถูกประกอบให้สมบูรณ์ที่ถูกนับว่าเป็นสถานะแก้โจทย์สำเร็จ : ฝาชิ้นส่วนแกนกลางของ 3x3x3 1 ฝา, ชิ้นส่วนแกนกลางของ big cube 1 ชิ้น, ชิ้นส่วนภายในของ big cube 1
- 5b5++) [ตัวอย่าง] ตัวอย่างของชิ้นส่วนที่หลุดออกมาหรือไม่ได้ถูกประกอบให้สมบูรณ์ที่ถูกนับว่าเป็น DNF : ฝาชิ้นส่วนแกนกลางของ 3x3x3 2 ฝา, ชิ้นส่วนแกนกลางของ big cube 2 ชิ้น, ชิ้นส่วนขอบของ 4x4x4, ชิ้นส่วนใด ๆ ที่ทั้งสองชิ้นมีชิ้นส่วนที่มีสี
- 5b5f+) [ตัวอย่าง] สมาคมฯ มี[คู่มือและภาพประกอบ](https://drive.google.com/file/d/15XszaCGNvy3Dk6X6qERzZWZaDH1RH04z/view)สำหรับ[กติกาข้อ 5b5f](regulations:regulation:5b5f)
- 5b5f++) [ตัวอย่าง] ชิ้นส่วนขอบของ 4x4x4 ที่ถูกบิดอยู่ในตำแหน่งของตนเองจะถูกนับว่าแก้สำเร็จแล้ว
- 5b5f+++) [ตัวอย่าง] ชิ้นส่วนมุมที่ได้รับผลกระทบจากการบิดของมุมจะถือว่าอยู่ในตำแหน่งที่ถูกต้อง แต่จะไม่ถูกนับว่าเป็นชิ้นส่วนที่แก้สำเร็จแล้ว
- 5b5f++++) [ชี้แจง] หากมีบางส่วนของชิ้นส่วนที่หลุดหรือไม่ได้รับการประกอบอย่างเรียบร้อยเป็นจำนวนหลายชิ้น ตำแหน่งสุดท้ายของชิ้นส่วนนั้น ๆ จะถูกพิจารณาทีละชิ้น โดยชิ้นส่วนที่ใกล้กับช่องว่างมากที่สุดจะถูกพิจารณาก่อน โดยจะถือว่าชิ้นส่วนนั้นจะต้องอยู่ในตำแหน่งนั้น โดยจะดำเนินการไปเรื่อย ๆ จนกระทั่งพิจารณาตำแหน่งครบทุกชิ้น
- 5c+) [เตือนความจำ] ในกรณีที่ผู้เข้าแข่งขันได้รับปัญหาจาก puzzle ไม่ได้หมายความว่าผู้เข้าแข่งขันจะได้รับการแก้โจทย์รอบพิเศษ


## <article-7><environment><environment> กติกาบทที่ 7: สภาพแวดล้อม

- 7f1a+) [ชี้แจง] แผ่นรองจะต้องมีขนาดขั้นต่ำที่ 25 เซนติเมตร (จากซ้ายไปขวา) คูณ 25 เซนติเมตร (หน้าไปหลัง)
- 7h2+) [เพิ่มเติม] ผู้เข้าแข่งขันที่อยู่ภายในจุดพักคอยที่รอการแก้โจทย์อยู่จะต้องไม่สามารถเห็น puzzle ของผู้เข้าแข่งขันคนอื่นบนเวทีแข่งขัน


## <article-9><events><events> กติกาบทที่ 9: ประเภทการแข่งขัน

- 9b++) [เพิ่มเติม] ในการแข่งขันที่รับรองโดยสมาคมฯ อาจมีการจัดการแข่งขันในประเภทการแข่งขันนอกเหนือจากที่ได้ระบุไว้ใน[กติกาข้อ 9b](regulations:regulation:9b) โดยประเภทการแข่งขันดังกล่าวจะไม่ได้รับการรับรองจากสมาคมฯ และจะไม่ถูกนับรวมเป็นส่วนหนึ่งของผลการแข่งขันที่สมาคมฯ รับรอง
- 9b3b+) [ชี้แจง] การจัดอันดับประเภท "Mean of 3" ไม่มีผลต่อการจัดอันดับผู้เข้าแข่งขันในรอบที่ใช้รูปแบบ "Best of 3" (ซึ่งจัดอันดับตามผลการแข่งขันที่ดีที่สุด) โดยสมาคมฯ รับรองการจัดอันดับนี้ภายนอกการแข่งขันที่ใช้การจัดอันดับ "Best of 3"
- 9f1+) [ตัวอย่าง] หากเครื่องจับเวลาแสดงผลเวลาที่ได้เป็น 12.678 ผลการแก้โจทย์ครั้งนั้นจะถูกบันทึกเป็น 12.67 (ตัดทศนิยมตั้งแต่ตำแหน่งที่สามเป็นต้นไป) โดยกรรมการอาจบันทึกเวลาที่ได้แบบเต็ม ตามที่เครื่องจับเวลาแสดงผลไว้ ตราบใดที่ผู้กรอกผลการแข่งขันตัดทศนิยมส่วนที่เกินมาออก
- 9f2+) [เพิ่มเติม] สำหรับ 3x3x3 แบบปิดตาหลายลูก กรรมการควรบันทึกจำนวน puzzle ที่แก้สำเร็จ, จำนวน puzzle ทั้งหมดที่ส่ง และเวลาที่ใช้ทั้งหมด เช่น หากผู้เข้าแข่งขันแก้โจทย์สำเร็จ 3 ลูก จากทั้งหมด 5 ลูก ภายในเวลา 40 นาที 30 วินาที กรรมการควรบันทึกผลว่า 3/5 40:30
- 9f4+) [ชี้แจง] ผลการแก้โจทย์ควรเป็น DNF หากผู้เข้าแข่งขันเริ่มการแก้โจทย์โดยการยืนยันกับกรรมการว่าพร้อมแล้ว (ดูเพิ่มเติมที่[กติกาข้อ A3b2](regulations:regulation:A3b2)) แต่การแก้โจทย์ครั้งนั้นเป็นโมฆะ
- 9f5+) [ชี้แจง] หากผู้เข้าแข่งขันไม่ได้อยู่ในเกณฑ์ที่สามารถเข้าแข่งขันได้ (เช่น ในรอบการแข่งขันแบบคัดออก) ผู้เข้าแข่งขันจะไม่มีผลการแข่งขันในการแก้โจทย์ครั้งนั้น
- 9l1+) [ชี้แจง] โดยทั่วไปแล้วผล DNF ถือว่าเป็นผลการแก้โจทย์ที่ถูกนำมาใช้ตามปกติ การแก้โจทย์รอบพิเศษจะต้องไม่เกิดขึ้นจากการค้นพบว่าใช้ puzzle ที่ไม่ได้รับอนุญาตหลังจากที่รอบนั้นสิ้นสุดลง (ดูเพิ่มเติมที่[กติกาข้อ 3k2a](regulations:regulation:3k2a))
- 9l1++) [ตัวอย่าง] ตัวอย่างของผลการแก้โจทย์ที่ไม่ถูกนับ : ผลการแก้โจทย์ที่ตั้งโจทย์ไม่ถูกต้อง, การแก้โจทย์ที่ผลการแก้โจทย์ไม่สามารถนำกลับมาได้ (เช่น ใบบันทึกผลหาย)
- 9p2+) [ชี้แจง] ผลการแข่งขันหมายถึงผลการแก้โจทย์แบบเวลาเดี่ยวหรือเวลาเฉลี่ยที่ใช้ตัดสินการจัดอันดับในรอบนั้น ๆ
- 9p2b+) [เพิ่มเติม] หากมีผู้เข้าแข่งขันที่ถือสัญชาติในประเทศหรือทวีปนั้น ๆ ไม่เพียงพอ ผู้เข้าแข่งขันคนอื่น ๆ ที่ไม่ได้ถือสัญชาติในประเทศหรือทวีปดังกล่าวจะเป็นผู้เข้ารอบแทนตามผลการแข่งขันที่ได้จากรอบก่อนหน้า
- 9p2b++) [เพิ่มเติม] ข้อยกเว้นดังกล่าวจะไม่ถูกบังคับใช้สำหรับการแข่งขันที่เป็นทั้งการแข่งขันชิงแชมป์โลกและการแข่งขันชิงแชมป์ทวีปและ/หรือการแข่งขันชิงแชมป์ประเทศ และสำหรับการแข่งขันที่เป็นทั้งการแข่งขันชิงแชมป์ทวีปและชิงแชมป์ประเทศจะสามารถสำรองที่ได้แค่กับผู้เข้าแข่งขันที่ถือสัญชาติในทวีปนั้น ๆ
- 9p2b+++) [แนะนำ] เงื่อนไขการสำรองที่ในการเข้ารอบดังกล่าวจะต้องมีการประกาศอย่างชัดเจนก่อนการแข่งขัน
- 9p3+) [ชี้แจง] หากผู้เข้าแข่งขันที่ไม่เข้ารอบได้แทนที่ผู้เข้าแข่งขันที่เข้ารอบ ผู้เข้าแข่งขันที่ได้แทนที่อาจสละสิทธิ์ ทำให้ผู้เข้าแข่งขันคนถัดไปที่อันดับดีรองลงมาได้เข้าแข่งขันแทน
- 9q+) [แนะนำ] การแข่งขันแต่ละประเภทและแต่ละรอบควรจะมีผู้เข้าแข่งขันอย่างน้อย 2 คน
- 9t+) [อธิบาย] เนื่องจาก[กติกาข้อ 9t1](regulations:regulation:9t1) และ [9t2](regulations:regulation:9t2) การแข่งขันบางรอบอาจดูไม่สอดคล้องกับ[กติกาข้อ 9p1](regulations:regulation:9p1), [9m1](regulations:regulation:9m1), [9m2](regulations:regulation:9m2) หรือ [9m3](regulations:regulation:9m3) อย่างไรก็ตาม การเปลี่ยนแปลงเงื่อนไขเพื่อให้สอดคล้องกับกติกาดังกล่าวอาจส่งผลกระทบต่อผู้เข้าแข่งขันคนอื่น ๆ ซึ่งเป็นเหตุผลในการคงผลการแข่งขันเดิมไว้
- 9t++) [เพิ่มเติม] หากมีการเปลี่ยนแปลงผลการแข่งขันเกิดขึ้นในระหว่างการแข่งขัน กติกาข้อดังกล่าวจะต้องถูกบังคับใช้ด้วย โดย[กติกาข้อ 9t1](regulations:regulation:9t1), [9t2](regulations:regulation:9t2) และ [9t3](regulations:regulation:9t3) ควรมีการบังคับใช้ด้วยเช่นกัน ขึ้นอยู่กับดุลยพินิจของผู้แทนสมาคมฯ
- 9t3+) [ตัวอย่าง] หากผู้เข้าแข่งขัน A มีผลการแข่งขันแบบเฉลี่ยอยู่ที่ 10.00 และผู้เข้าแข่งขัน B มีผลการแข่งขันแบบเฉลี่ยอยู่ที่ 10.05 ในรอบแรกของประเภทการแข่งขัน ซึ่งทำให้ผู้เข้าแข่งขัน A เข้ารอบชิงชนะเลิศแต่ผู้เข้าแข่งขัน B ไม่เข้ารอบ หากพบว่ามีข้อผิดพลาดในการกรอกผลการแข่งขัน โดยผู้เข้าแข่งขัน B ได้ผลการแข่งขันแบบเฉลี่ยอยู่ที่ 9.95 (ควรจะได้เข้ารอบชิงชนะเลิศแทนผู้เข้าแข่งขัน A) ผลการแข่งขันของผู้เข้าแข่งขัน A ในรอบชิงชนะเลิศจะยังคงอยู่
- 9u+) [เพิ่มเติม] สำหรับการแข่งขันที่จัดขึ้นในหลายสถานที่ (เช่น การแข่งขัน 3x3x3 แบบหมุนน้อยครั้งที่จัดการแข่งขันพร้อมกันหลายสถานที่) การเสร็จสิ้นการแข่งขันจะต้องเป็นไปตามข้อกำหนดดังกล่าวในทุกสถานที่
- 9u2+) [แนะนำ] ผู้แทนสมาคมฯ ควรประกาศเสร็จสิ้นการแข่งขัน (เช่น หลังจากพิธีมอบรางวัล)
- 9u2b+) [เพิ่มเติม] วันปฏิทินของการแข่งขันวันสุดท้ายนับจากวันเวลาท้องถิ่นของสถานที่แข่งขัน


## <article-10><solved-state><solvedstate> กติกาบทที่ 10: สถานะแก้โจทย์สำเร็จ

- 10e1+) [ชี้แจง] สำหรับ Square-1 เนื่องจากเป็น puzzle ที่มีคุณสมบัติในการเปลี่ยนรูปทรง จึงได้มีการกำหนดการวัดการเคลื่อนเกินขอบเขตไว้ใน[กติกาข้อ 10f4](regulations:regulation:10f4) ซึ่งแตกต่างจากที่ได้กำหนดไว้ในสัญลักษณ์การหมุนที่ถูกใช้โดยโปรแกรมสร้างโจทย์ซึ่งได้มีการอธิบายไว้แล้วใน[กติกาข้อ 12c4](regulations:regulation:12c4)
- 10f+) [อธิบาย] ขอบเขตของการเคลื่อนเกินขอบเขตที่กำหนดนั้นถูกกำหนดไว้เพื่อแบ่งแยกระหว่างสถานะที่ไม่มีบทลงโทษกับสถานะที่ต้องมีการหมุนหนึ่งครั้ง
- 10f4+) [ชี้แจง] ในการนับการหมุนที่เกิดจากการเคลื่อนเกินขอบเขตเมื่อสิ้นสุดการแก้โจทย์ ค่าของ X และ Y จะถูกพิจารณาแยกกัน เช่น : (5, 1) จะถูกพิจารณาว่าเป็นการเคลื่อนเกินขอบเขตแค่หนึ่งครั้ง, (5, 5) จะถูกพิจารณาว่าเป็นการเคลื่อนเกินขอบเขตสองครั้ง
- 10h1+) [เพิ่มเติม] อาการหลวมหรือหลุดของฝาปุ่มนั้นไม่มีผลต่อสถานะแก้โจทย์สำเร็จของ Clock


## <article-11><incidents><incidents> กติกาบทที่ 11: อุบัติเหตุ

- 11e+) [ชี้แจง] เนื่องจากว่าการอุทธรณ์นั้นอาจจะไม่สำเร็จเสมอไป ผู้เข้าแข่งขันอาจปล่อยให้เครื่องจับเวลาทำงานต่อไปในระหว่างการอุทธรณ์ และแก้โจทย์ต่อเมื่อเหมาะสม
- 11e++) [แนะนำ] ผู้แทนสมาคมฯ ควรบันทึกสาเหตุการขอแก้โจทย์รอบพิเศษ (เช่น บันทึกไว้ด้านหลังของใบบันทึกผล)
- 11e+++) [แนะนำ] ผู้แทนสมาคมฯ ควรใช้ดุลยพินิจอย่างรอบคอบในการอนุมัติคำขอแก้โจทย์รอบพิเศษหลังจากที่แก้โจทย์เสร็จแล้ว โดยควรอนุมัติการแก้โจทย์รอบพิเศษในกรณีที่เหมาะสมเท่านั้น
- 11e++++) [เตือนความจำ] การแก้โจทย์จะเสร็จสิ้นก็ต่อเมื่อผู้เข้าแข่งขันทำการตรวจสอบผลการแข่งขันที่ถูกบันทึกและลงชื่อยืนยันผลการแข่งขันบนใบบันทึกผล (ดูเพิ่มเติมที่[กติกาข้อ A7c](regulations:regulation:A7c))
- 11e+++++) [เพิ่มเติม] หากผู้แทนสมาคมฯ ไม่มีเวลาที่จะจัดการกับการอุทธรณ์ ผู้เข้าแข่งขันควรได้รับการแก้โจทย์รอบพิเศษแบบชั่วคราว
- 11e++++++) [เพิ่มเติม] การแก้โจทย์รอบพิเศษจะถูกถือว่าเกิดขึ้นในเวลาเดียวกันกับที่การแก้โจทย์เดิม กล่าวคือ หากการแข่งขันรอบหนึ่งมีกำหนดการแข่งขันในวันที่ 21 มกราคม และผู้เข้าแข่งขันแก้โจทย์รอบพิเศษในวันที่ 22 มกราคม การแก้โจทย์รอบพิเศษครั้งนั้นจะถือว่าเกิดขึ้นในวันที่ 21 มกราคม
- 11e+++++++) [แนะนำ] หากการแก้โจทย์รอบพิเศษเกิดขึ้นหลังจากที่เสร็จสิ้นการแข่งขันรอบหนึ่ง และการแก้โจทย์รอบพิเศษทำให้ผู้เข้าแข่งขันได้เข้ารอบถัดไป ผู้เข้าแข่งขันไม่ควรได้เข้าแข่งขันในการแข่งขันรอบถัดไป ขึ้นอยู่กับดุลยพินิจของผู้แทนสมาคมฯ
- 11e1+) [เตือนความจำ] การแก้โจทย์รอบพิเศษจะต้องใช้โจทย์ที่ได้จากโปรแกรมสร้างโจทย์โดยไม่ผ่านการปรับเปลี่ยนใด ๆ (ดูเพิ่มเติมที่[กติกาข้อ 4f](regulations:regulation:4f) และ[แนวปฏิบัติข้อ 4f+](guidelines:guideline:4f+))
- 11e2+) [เพิ่มเติม] หากการแก้โจทย์รอบพิเศษมีเหตุทำให้ต้องมีการแก้โจทย์รอบพิเศษเพิ่มเติม ผู้เข้าแข่งขันควรแก้โจทย์รอบพิเศษไปจนกว่าจะมีการแก้โจทย์รอบพิเศษที่สามารถทดแทนการแก้โจทย์เดิมได้
- 11e2++) [ตัวอย่าง] สมมติให้ผู้เข้าแข่งขันต้องแก้โจทย์ทั้งหมด 5 ครั้ง และการแก้โจทย์ครั้งที่ 2 ทำให้ได้แก้โจทย์รอบพิเศษ ผู้เข้าแข่งขันควรแก้โจทย์รอบพิเศษจนกว่าจะสามารถทดแทนการแก้โจทย์เดิมได้ และสมมติว่าการแก้โจทย์หลังจากครั้งที่ 2 ทำให้ได้แก้โจทย์รอบพิเศษอีก การดำเนินการควรจะเป็นเช่นเดียวกับการแก้โจทย์ครั้งที่ 2
- 11f1+) [แนะนำ] ควรมีการปรึกษาคณะกรรมการกติกาการแข่งขันของสมาคมฯ ในการตัดสินว่าควรใช้การวิเคราะห์หลักฐานโดยชะลอความเร็วหรือวิเคราะห์แบบทีละเฟรมหรือไม่
- 11i1+) [แนะนำ] ผู้เข้าแข่งขันที่เข้าข่ายตามในกติกาข้อดังกล่าวควรได้รับการตรวจสอบโจทย์จากผู้ตั้งโจทย์อีกคนก่อนส่งให้ผู้เข้าแข่งขันแก้โจทย์ (ดูเพ่ิมเติมที่[แนวปฏิบัติข้อ 4g+](guidelines:guideline:4g+))
- 11i2+) [แนะนำ] หากผู้แทนสมาคมฯ ไม่มั่นใจว่าโจทย์ที่ไม่ถูกต้องนั้นทำให้เกิดความไม่ยุติธรรมอย่างเห็นได้ชัดหรือไม่นั้น ผู้แทนสมาคมฯ ควรให้มีการแก้โจทย์รอบพิเศษแบบชั่วคราว
- 11i2++) [เตือนความจำ] ถึงแม้ว่าผลการแข่งขันที่เกิดจากโจทย์ที่ผิดพลาดอาจคงอยู่ แต่ผู้แทนสมาคมฯ จะต้องมั่นใจว่าโจทย์ที่ผิดพลาดดังกล่าวนั้นไม่ได้เกิดขึ้นทั่วไป
- 11j3+) [เตือนความจำ] โจทย์สำหรับการแก้โจทย์รอบพิเศษจะต้องไม่ถูกนำมาจากโจทย์ของกลุ่มก่อนหน้า

## <article-12><notation><notation> กติกาบทที่ 12: สัญลักษณ์การหมุน

- 12a2+) [ชี้แจง] ทั้ง Rw และ 2Rw นั้นเป็นสัญลักษณ์ที่มีหน้าที่การหมุนแบบเดียวกันบน 3x3x3 1Rw ไม่ได้เป็นสัญลักษณ์การหมุนที่ถูกบัญญัติบน NxNxN และ 3Rw ไม่ได้เป็นสัญลักษณ์การหมุนที่ถูกบัญญัติบน 2x2x2 และ 3x3x3 (แต่ 3Rw เป็นสัญลักษณ์การหมุนที่ถูกบัญญัติไว้ใน 4x4x4 และ NxNxN ที่มีขนาดใหญ่กว่า)
- 12g3+) [เตือนความจำ] เนื่องจากโจทย์ของ Clock สิ้นสุดลงที่การหมุนเฟืองแบบ X+ หรือ X- ปุ่มทุกปุ่มจะถูกกดลงหลังจากที่ตั้งโจทย์สำเร็จแล้ว
- 12i+) [ชี้แจง] การพลิกลูกไม่เป็นการเปลี่ยนสภาพของ puzzle


## <article-A><speedsolving><speedsolving> กติกาบทที่ A: การแก้โจทย์ทั่วไป

- A1a+) [ชี้แจง] หากมีการจำกัดเวลาทั้งสองรูปแบบ การจำกัดเวลาต่อการแก้โจทย์หนึ่งครั้งไม่ควรมากกว่าการจำกัดเวลาแบบสะสม
- A1a2+) [เพิ่มเติม] ในกรณีที่มีการจำกัดเวลาแบบสะสม กรรมการจะต้องบันทึกเวลาที่ใช้แก้โจทย์จริงด้วย ถึงแม้ว่าจะเป็น DNF ก็ตาม เช่น "DNF (1:02.27)"
- A1a2++) [ตัวอย่าง] สมมติว่าการแข่งขันรอบหนึ่งมีการจำกัดเวลาสะสมอยู่ที่ 30 นาที และผลการแก้โจทย์สองครั้งแรกของผู้เข้าแข่งขันเป็น 6:00 และ DNF (10:00) การจำกัดเวลาของการแก้โจทย์ครั้งที่สามของผู้เข้าแข่งขันคนนี้จะอยู่ที่ 30:00 - 6:00 - 10:00 = 14:00 การจำกัดเวลาที่ได้จากการคำนวณจะถูกบังคับใช้กับการแก้โจทย์ครั้งสุดท้ายเท่านั้น ดังนั้นหากผู้เข้าแข่งขันใช้เวลาแก้โจทย์ครั้งที่สามไป 13:59 โดยไม่มีบทลงโทษ จะถือว่าผู้เข้าแข่งขันได้ผลการแก้โจทย์ตามนั้น (ดูเพิ่มเติมที่[กติกาข้อ 9f2](regulations:regulation:9f2)) แต่ถ้าหากผู้เข้าแข่งขันใช้เวลาแก้โจทย์ไป 13:59 โดยมีบทลงโทษ +2 วินาที ซึ่งจะได้ผลการแก้โจทย์ครั้งนั้นเป็น 13:59 + 2 = 14:01 ซึ่งเกินเวลาที่จำกัดไว้
- A1a2+++) [เพิ่มเติม] หากผลการแก้โจทย์ครั้งนั้นไม่สามารถนำกลับมาได้ (เช่น เครื่องจับเวลาถูกรีเซ็ต) กรรมการควรปรึกษาผู้แทนสมาคมฯ และประมาณเวลาที่ใช้ในการแก้โจทย์ โดยการประมาณดังกล่าวจะถูกนำมาใช้ในการจำกัดเวลา แต่จะต้องไม่นำมาใช้เป็นผลการแก้โจทย์จริง ๆ
- A1a2++++) [ตัวอย่าง] หากในรอบการแข่งขันมีการจำกัดเวลาแบบสะสมอยู่ที่ 20 นาที และมีการจำกัดเวลาต่อการแก้โจทย์หนึ่งครั้งเป็น 8 นาที หากผู้เข้าแข่งขันใช้เวลาในการแก้โจทย์สองครั้งแรกอยู่ที่ 7:00 และ 7:30 ตามลำดับ การจำกัดเวลาสำหรับการแก้โจทย์ครั้งที่สามคือ 5:30 (คำนวณจาก 20:00 - 7:00 - 7:30) หรือ 8:00 เช่น 5:30
- A1a2+++++) [ชี้แจง] หากผู้เข้าแข่งขันแก้โจทย์เกินเวลาที่ถูกจำกัดไว้ในการจำกัดเวลาแบบสะสม ผลการแก้โจทย์หลังจากที่เกินเวลาดังกล่าวมาจะถูกบันทึกเป็น DNS
- A1a2++++++) [ชี้แจง] หากมีการบังคับใช้การจำกัดเวลาแบบสะสมในหลายรอบของการแข่งขันและหลายประเภทการแข่งขันในขณะเดียวกัน ลำดับการพิจารณาการจำกัดเวลาแบบสะสมจะพิจารณาเวลาที่ใช้ในการคำนวณจากลำดับการแก้โจทย์ที่เกิดขึ้นในการแข่งขัน
- A1a3+) [เตือนความจำ] ผู้จัดการแข่งขันและผู้แทนสมาคมฯ จะต้องตระหนักอยู่เสมอว่าการจำกัดเวลานั้นมีผลต่อการวางแผนและเป้าหมายการแก้โจทย์ของผู้เข้าแข่งขัน (เช่น ผู้เข้าแข่งขันอาจรีบแก้โจทย์ให้สำเร็จในการแก้โจทย์สองครั้งแรกเพื่อให้ไม่ถูกคัดออก) และการปรับเปลี่ยนการจำกัดเวลาหลังจากที่เริ่มการแข่งขันรอบนั้น ๆ ไปแล้ว จะทำให้ผู้เข้าแข่งขันบางคนเสียเปรียบได้
- A1a4+) [เตือนความจำ] หากผู้เข้าแข่งขันใช้เวลาแก้โจทย์เกินที่ได้จำกัดไว้ การจำกัดเวลาจะต้องถูกบังคับใช้ย้อนหลัง โดยกรรมการ, ผู้เข้าแข่งขัน, และผู้แทนสมาคมฯ ควรที่จะรับทราบถึงการบังคับใช้ย้อนหลังนี้ (ดูเพิ่มเติมที่[กติกาข้อ 1g2](regulations:regulation:1g2)) กรรมการควรรับรู้เกี่ยวกับการจำกัดเวลาในการแก้โจทย์แต่ละครั้ง (ซึ่งอาจขึ้นอยู่กับเวลาที่ใช้ในการแก้โจทย์ครั้งก่อนหน้า ในกรณีที่มีการจำกัดเวลาแบบสะสม)
- A2c1+) [เตือนความจำ] ในอดีต ใบบันทึกผลเคยถูกนำมาใช้ในการครอบ puzzle ซึ่งในปัจจุบันไม่อนุญาตให้สามารถทำได้อีกแล้ว
- A2d1+) [เพิ่มเติม] หากพบว่าผู้ตั้งโจทย์ไม่ได้ลงชื่อในใบบันทึกผลก่อนที่ผู้เข้าแข่งขันจะเริ่มแก้โจทย์ ควรส่ง puzzle ที่ถูกตั้งโจทย์คืนให้กับผู้ตั้งโจทย์เพื่อตรวจสอบและลงชื่อในใบบันทึกผล
- A2d1++) [เพิ่มเติม] การแก้โจทย์จะต้องไม่ถูกปรับให้เป็นโมฆะเพียงเพราะผู้ตั้งโจทย์ไม่ได้ลงชื่อในใบบันทึกผล หากหลังจากที่ผู้เข้าแข่งขันเริ่มแก้โจทย์แล้วพบว่าผู้ตั้งโจทย์ไม่ได้ลงชื่อ กรรมการจะต้องให้การแก้โจทย์นั้นดำเนินต่อตามปกติ และผู้แทนสมาคมฯ ควรอนุญาตให้ผลการแก้โจทย์ครั้งนั้นเป็นผลการแก้โจทย์ที่เสร็จสมบูรณ์ตามปกติ อย่างไรก็ตาม ผู้แทนสมาคมฯ อาจให้ผู้เข้าแข่งขันแก้โจทย์รอบพิเศษแทน ในกรณีที่มีสาเหตุอื่น ๆ นอกเหนือจากการไม่ลงชื่อของผู้ตั้งโจทย์ที่อาจเป็นเหตุต้องสงสัยให้โจทย์นั้นถูกตั้งไว้อย่างไม่ถูกต้อง
- A2d1+++) [เตือนความจำ] แม้ว่าผู้แทนสมาคมฯ อาจอนุญาตให้การแก้โจทย์ที่ผู้ตั้งโจทย์ไม่ได้ลงชื่อเป็นการแก้โจทย์ที่เสร็จสมบูรณ์ตามปกติ แต่ก็ควรตรวจสอบว่าการที่ผู้ตั้งโจทย์ไม่ได้ลงชื่อนั้นไม่เป็นเรื่องที่เกิดขึ้นปกติทั่วไป
- A3c3+) [ชี้แจง] ผู้เข้าแข่งขันอาจรีเซ็ตเครื่องจับเวลาก่อนหรือในระหว่างช่วงการสำรวจลูกหากกรรมการไม่ได้รีเซ็ตเครื่องจับเวลาให้ก่อนหน้านั้น อย่างไรก็ตามกรรมการมีหน้าที่ตรวจสอบว่าเครื่องจับเวลานั้นถูกรีเซ็ตเวลาแล้วหรือยัง (ดูเพิ่มเติมที่[กติกาข้อ A3b](regulations:regulation:A3b)) หากผู้เข้าแข่งขันเริ่มการแก้โจทย์โดยที่เครื่องจับเวลายังไม่ถูกรีเซ็ต (เช่น ผู้เข้าแข่งขันสำรวจลูกแล้ววางมือลงบนเครื่องจับเวลาโดยคาดว่าเครื่องจับเวลาจะเริ่มจับเวลาตามปกติ แล้วค่อยหมุนลูกเพื่อแก้โจทย์) การแก้โจทย์ดังกล่าวควรถูกแทนที่ด้วยการแก้โจทย์รอบพิเศษ ขึ้นอยู่กับดุลยพินิจของผู้แทนสมาคมฯ
- A3c3++) [ชี้แจง] ผู้เข้าแข่งขันไม่สามารถทดสอบหรือปิดและเปิดเครื่องจับเวลาในระหว่างการสำรวจลูก เนื่องจากช่วงเวลาสำรวจลูกจะสิ้นสุดลงก็ต่อเมื่อผู้เข้าแข่งขันเริ่มทำการแก้โจทย์ (ดูเพิ่มเติมที่[กติกาข้อ A4d](regulations:regulation:A4d)) หากผู้เข้าแข่งขันหยุดเครื่องจับเวลาหลังจากที่เริ่มจับเวลาครั้งแรกไปแล้ว จะถือว่าสิ้นสุดการแก้โจทย์ (ดูเพิ่มเติมที่[กติกาข้อ A6](regulations:regulation:A6)) ถ้าแม้ว่าการกระทำข้างต้นจะเกิดขึ้นในช่วงเวลา 15 วินาที ของการสำรวจลูกก็ตาม
- A3c4+) [ชี้แจง] หากมีการชิ้นส่วนขนาดบางคั่นภายใน Square-1 กรรมการจะต้องไม่นำชิ้นส่วนดังกล่าวออกจากตัว puzzle แทนผู้เข้าแข่งขัน
- A3c4++) [ชี้แจง] ผู้เข้าแข่งขันอาจนำชิ้นส่วนที่คั่นอยู่ใน Square-1 ออกในระหว่างการแก้โจทย์ได้ หากไม่ได้นำออกในระหว่างการสำรวจลูก
- A4d1+) [ชี้แจง] หากผู้เข้าแข่งขันใช้เวลาในการสำรวจลูกที่ 15.00 วินาที จะต้องมีการเพิ่มบทลงโทษ +2 วินาทีให้กับการแก้โจทย์ครั้งนั้น
- A4d2+) [ชี้แจง] หากผู้เข้าแข่งขันใช้เวลาในการสำรวจลูกที่ 17.00 วินาที จะต้องมีการเพิ่มบทลงโทษ DNF ให้กับการแก้โจทย์ครั้งนั้น
- A5b+) [ชี้แจง] ในระหว่างการสำรวจลูกหรือแก้โจทย์ ผู้เข้าแข่งขันอาจสัมผัส puzzle ด้วยอวัยวะส่วนใดก็ได้ของร่างกาย ข้อยกเว้น : 3x3x3 แบบมือเดียว (ดูเพิ่มเติมที่[กติกาข้อ C1b](regulations:regulation:C1b))
- A5b++) [ชี้แจง] หากมีชิ้นส่วนของ puzzle ของผู้เข้าแข่งขันที่หลุดออกมาหรือไม่ได้ถูกประกอบโดยสมบูรณ์ (ดูเพิ่มเติมที่[กติกาข้อ 5a](regulations:regulation:5a)) ผู้เข้าแข่งขันจะต้องไม่ขอความช่วยเหลือในการหาหรือระบุตำแหน่งชิ้นส่วนที่หลุดออกจาก และกรรมการจะต้องห้ามปรามไม่ให้ผู้อื่นช่วยเหลือด้วย หากมีคนหยิบชิ้นส่วนที่หลุดนั้นออกมา กรรมการหรือผู้เข้าแข่งขันอาจให้เขาวางชิ้นส่วนดังกล่าวลงในบริเวณจุดแก้โจทย์แทน และไม่ให้มีการช่วยเหลือใด ๆ เพิ่มเติมอีก
- A5b+++) [ชี้แจง] ผู้แทนสมาคมฯ ไม่ควรให้ผู้เข้าแข่งขันแก้โจทย์รอบพิเศษเพียงเพราะมีคนอื่นหยิบชิ้นส่วนที่หลุดออกมาจาก puzzle ของผู้เข้าแข่งขัน
- A6b1+) [อธิบาย] ค่าระยะเวลา 0.06 วินาที ถูกนำมาใช้เพื่อเป็นข้อบ่งชี้เกี่ยวกับความผิดปกติของเครื่องจับเวลา
- A6e+) [ชี้แจง] หาก puzzle ร่วงหล่นลงบนหน้าตักของผู้เข้าแข่งขัน จะถือว่าเป็นการสัมผัสตัว puzzle
- A7c+) [เพิ่มเติม] หากมีการพบในภายหลังว่าผลการแก้โจทย์ที่ได้รับการลงชื่อไว้แล้วนั้นมีข้อผิดพลาดหรือไม่สามารถอ่านออกได้ การตีความผลการแก้โจทย์ดังกล่าวควรตีความจากกรณีที่แย่ที่สุดที่เป็นไปได้และสมเหตุสมผล (เช่น "1:05" จะถูกตีความว่าเป็น 1:05.99, "25.X3" จะถูกตีความว่าเป็น 25.73 ในกรณีที่ลายมือที่เขียนไว้ในตำแหน่งของ X นั้นอาจเป็นเลข 1 หรือเลข 7) เนื่องจากว่าการแสดงผลของเวลาบนเครื่องจับเวลานั้นแสดงผลเวลาแบบ X:0Y.ss ในรูปแบบ X:Y.ss แทน การตีความเวลาในลักษณะดังกล่าวนั้นควรจะถือว่าเป็นการเติมศูนย์ให้กับหลักสิบของเวลาในหน่วยวินาที (เช่น "1:2.27" จะถูกตีความว่าเป็น 1:02.27) กรรมการที่เป็นผู้ลงชื่อให้กับผลการแก้โจทย์ครั้งนั้นอาจถูกเรียกให้มีการชี้แจง ขึ้นอยู่กับดุลยพินิจของผู้กรอกผลการแข่งขัน
- A7g+) [ตัวอย่าง] ตัวอย่างเหตุการณ์ที่เกิดจากการขาดประสบการณ์ของผู้เข้าแข่งขันที่อาจทำให้ได้แก้โจทย์รอบพิเศษ : ไม่ได้รอสัญญาณไฟสีเขียวบนเครื่องจับเวลา, ไม่ได้เริ่มการจับเวลาอย่างถูกวิธี, ใช้เวลาสำรวจลูกเกินกว่าที่กำหนดไว้เนื่องจากมีความเข้าใจที่ไม่ถูกต้องเกี่ยวกับการเริ่มแก้โจทย์ หรือการได้รับบทลงโทษจากกติกาข้ออื่น ๆ
- A7g++) [ชี้แจง] บทลงโทษที่ได้รับไปแล้วจะไม่ถูกละเว้น และจะต้องมีการให้แก้โจทย์รอบพิเศษแทน
- A7g+++) [แนะนำ] ผู้แทนสมาคมฯ ควรใช้ดุลยพินิจในการตัดสินใจอย่างละเอียดในการให้ผู้เข้าแข่งขันได้แก้โจทย์รอบพิเศษมากกว่าหนึ่งครั้ง หากมีการให้แก้โจทย์รอบพิเศษมากกว่าหนึ่งครั้ง สาเหตุในการให้แก้โจทย์ควรเป็นสาเหตุที่ต่างกัน ตัวอย่าง : หากผู้แทนสมาคมฯ ได้ให้ผู้เข้าแข่งขันแก้โจทย์รอบพิเศษเนื่องจากไม่ได้รอสัญญาณไฟสีเขียวไปแล้ว หากในการแก้โจทย์รอบถัด ๆ ไป ผู้เข้าแข่งขันไม่ได้รอสัญญาณไฟสีเขียวอีกก็ไม่ควรที่จะได้รับการแก้โจทย์รอบพิเศษ
- A7g++++) [ชี้แจง] ผู้เข้าแข่งขันที่ขาดประสบการณ์อาจเป็นผู้เข้าแข่งขันใหม่ ซึ่งไม่เคยเข้าแข่งขันในประเภทการแข่งขันนั้น ๆ มาก่อนเลยหรืออาจเคยเข้าแข่งขันมาก่อนแล้ว แต่ไม่ได้เข้าแข่งขันเป็นระยะเวลานานพอสมควร โดยการขาดประสบการณ์จะต้องสอดคล้องกับเหตุการณ์ที่เกิดขึ้นด้วย


## <article-B><blindfolded><blindfoldedsolving> กติกาบทที่ B: การแก้โจทย์ประเภทปิดตา

- B1+) [เตือนความจำ] ผู้เข้าแข่งขันจะต้องใช้ puzzle ที่ไม่มีผิวสัมผัส, รอยตำหนิ หรือคุณสมบัติอื่น ๆ ใด ๆ ที่สามารถแบ่งแยกชิ้นส่วนที่มีลักษณะใกล้เคียงกันแต่ละชิ้นออกจากกันได้อย่างชัดเจน (ดูเพ่ิมเติมที่[กติกาข้อ 3k](regulations:regulation:3k)) โดยควรจะได้รับการกำกับดูแลและตรวจสอบอย่างละเอียดในการแก้โจทย์ประเภทปิดตา ข้อยกเว้น : สำหรับประเภท 3x3x3 แบบปิดตา puzzle ที่ใช้ในการแข่งขันอาจมีโลโก้ตามที่กำหนดไว้ใน[กติกาข้อ 3l](regulations:regulation:3l)
- B1b+) [แนะนำ] ผ้าปิดตาควรได้รับการตรวจสอบจากผู้แทนสมาคมฯ ก่อนนำถูกมาใช้ในการแข่งขัน
- B2d+) [เพิ่มเติม] ในการแก้โจทย์ประเภททั่วไปนั้น ผู้เข้าแข่งขันเริ่มต้นการแก้โจทย์จากการเริ่มจับเวลาบนเครื่องจับเวลาหลังจากที่ตนเองได้บอกกับกรรมการว่าพร้อมแก้โจทย์แล้ว (ดูเพิ่มเติมที่[กติกาข้อ B2a](regulations:regulation:B2a)) หากผู้เข้าแข่งขันต้องการตรวจสอบว่าเครื่องจับเวลาสามารถทำงานได้อย่างปกตินั้น ผู้เข้าแข่งขันจะต้องขออนุญาตและได้รับอนุญาตจากกรรมการก่อนเพื่อที่จะทดสอบการทำงานของเครื่องจับเวลาในแต่ละครั้ง บทลงโทษสำหรับการทดสอบเครื่องจับเวลาโดยไม่ได้รับอนุญาตจากกรรมการ : ผลการแก้โจทย์ครั้งนั้นเป็นโมฆะ (DNF)
- B2f+) [ชี้แจง] เนื่องจากผู้เข้าแข่งขันเริ่มการแก้โจทย์โดยการยกที่ครอบ puzzle ออก ดังนั้นบทลงโทษที่เกี่ยวกับการเริ่มจับเวลาและการสัมผัสที่ครอบ puzzle ในขณะเริ่มแก้โจทย์จะไม่ถูกบังคับใช้ (ดูเพิ่มเติมที่[กติกาข้อ B2b](regulations:regulation:B2b)และ[กติกาข้อ B2c](regulations:regulation:B2c))
- B4c+) [เพิ่มเติม] หากกรรมการไม่ได้ใช้อุปกรณ์กั้นสายตาหรือวางอุปกรณ์กั้นสายตาโดยที่ตำแหน่งการวางอาจทำให้ผู้เข้าแข่งขันยังสามารถมองเห็น puzzle ได้ในระหว่างที่ผู้เข้าแข่งขันกำลังแก้โจทย์ (เมื่อเทียบกับกรณีที่ไม่ได้ปิดตา) ผู้แทนสมาคมฯ ควรให้ผู้เข้าแข่งขันได้แก้โจทย์รอบพิเศษ
- B4c++) [เพิ่มเติม] หากผู้แทนสมาคมฯ ไม่ได้สงสัยว่าผู้เข้าแข่งขันจงใจละเมิดกติกาของสมาคมฯ แล้วนั้น การแก้โจทย์เดิมอาจคงอยู่


## <article-C><one-handed><onehandedsolving> กติกาบทที่ C: การแก้โจทย์ประเภทมือเดียว

- C1b+) [ชี้แจง] ผู้เข้าแข่งขันอาจใช้มือทั้งสองข้างในระหว่างการสำรวจลูกได้
- C1b++) [ชี้แจง] ผู้เข้าแข่งขันไม่จำเป็นที่จะต้องใช้มือข้างเดียวกันตลอดการแก้โจทย์ทั้งรอบ


## <article-E><fewest-moves><fewestmovessolving> กติกาบทที่ E: การแก้โจทย์ประเภทหมุนน้อยครั้ง

- E2a1+) [แนะนำ] หากกรรมการพบว่ากระดาษคำตอบที่ได้รับมานั้นไม่สามารถระบุตัวตนของผู้เข้าแข่งขันหรือระบุข้อมูลที่เกี่ยวกับรอบการแก้โจทย์ในการแก้โจทย์ครั้งนั้นได้ กรรมการควรที่จะตรวจสอบข้อมูลในอีกด้านหนึ่งของกระดาษคำตอบด้วย
- E2b+) [ชี้แจง] ผู้เข้าแข่งขันอาจส่งกระดาษคำตอบก่อนเวลาที่กำหนดได้ โดยจะถือว่าเป็นการสิ้นสุดการแก้โจทย์
- E2c+) [ชี้แจง] ถึงแม้ว่ากรรมการอาจให้กระดาษคำตอบแบบทั่วไปกับผู้เข้าแข่งขันเพื่อส่งคำตอบ แต่ผู้เข้าแข่งขันอาจส่งคำตอบบนกระดาษคำตอบแผ่นอื่นหรือบนกระดาษทดได้ (แต่กระดาษที่ใช้ในการส่งคำตอบจะต้องได้รับมาจากกรรมการ ตาม[กติกาข้อ E3a](regulations:regulation:E3a))
- E2c1+++) [อธิบาย] ผู้เข้าแข่งขันไม่จำเป็นที่จะต้องเขียนชื่อการแข่งขัน รอบการแข่งขัน หรือครั้งของการแก้โจทย์ในรอบนั้น ๆ แต่ผู้เข้าแข่งขันอาจเขียนข้อมูลเหล่านี้ลงไปในกระดาษคำตอบก็ได้ เพื่อให้ผู้จัดการแข่งขันสามารถติดตามการส่งคำตอบได้
- E2c2+) [ตัวอย่าง] ตัวอย่างที่เป็นการเขียนวิธีการหมุนที่คลุมเครือ : วิธีการแก้โจทย์หลายวิธีที่ไม่ได้มีการระบุว่าวิธีการแก้โจทย์ใดเป็นคำตอบ, วิธีการหมุนที่ถูกเขียนด้วยสัญลักษณ์หรือตัวอักษรที่คลุมเครือ (เช่น เขียนตัวอักษรที่คล้ายกับตัว "B" หรือ "R" แต่ลักษณะไม่ใช่ตัวอักษรทั้งสอง), วิธีการแก้โจทย์ที่มีสัญลักษณ์ดอกจันหรือลูกศรที่ชี้หรือแทนส่วนของวิธีการแก้โจทย์ (เช่น การใช้ "Insertion" โดยไม่ได้รวมวิธีการทำ Insertion ให้เป็นส่วนเดียวกันกับวิธีการแก้โจทย์ทั้งหมด หรือ "Pre-move" ที่ไม่ได้ถูกรวมอยู่ในวิธีการแก้โจทย์ด้วยสัญลักษณ์ที่ถูกต้อง), การหมุนที่ไม่ได้ถูกเขียนอย่างเป็นลำดับขั้นตอนต่อเนื่องกันอย่างชัดเจน, การวางสัญลักษณ์ใด ๆ ซึ่งทำให้ไม่สามารถตีความเป็นการหมุนปกติได้ ข้อยกเว้นสำหรับตัวอย่างข้างต้น : การแก้ไขหรือลบคำผิดเล็กน้อย (เช่น การขีดฆ่าและเขียนใหม่บนตำแหน่งที่สมเหตุสมผล, การเขียนสัญลักษณ์การหมุนเพื่อแทรกระหว่างการหมุนทั้งสองครั้ง)
- E2c2++) [เตือนความจำ] ในอดีต สัญลักษณ์การหมุนที่อยู่ในเครื่องหมายวงเล็บก้ามปู (เช่น [r] หรือ [u2]) นั้นสามารถใช้ได้ในการแข่งขันประเภทหมุนน้อยครั้ง แต่ปัจจุบันมีเพียงแค่สัญลักษณ์ x, y และ z ที่สามารถใช้เพื่อเขียนแทนการพลิกลูกได้ (ดูเพิ่มเติมที่[กติกาข้อ 12a4a](regulations:regulation:12a4a))
- E2c3+) [ชี้แจง] หากสัญลักษณ์การหมุนที่ถูกเขียนไว้ถูกขีดฆ่าอย่างไม่สมบูรณ์และไม่มีความชัดเจนว่าเป็นส่วนหนึ่งของวิธีการแก้โจทย์หรือไม่ กรรมการควรพิจารณาให้เป็นการหมุนที่คลุมเครือ (ดูเพิ่มเติมที่[กติกาข้อ E2c2](regulations:regulation:E2c2) และ[แนวปฏิบัติข้อ E2c2+](guidelines:guideline:E2c2+))
- E2c4+) [ชี้แจง] ตัวอย่างการตีความสัญลักษณ์ที่ไม่ได้นิยามไว้ใน[กติกาข้อ 12a](regulations:regulation:12a) : [x] ควรถูกตีความให้เป็น x, (R * U', * = F2) ควรถูกตีความให้เป็น R U' F2, (R U)' ควรถูกตีความให้เป็น R U', R++ ควรถูกตีความให้เป็น R และ R3' ไม่ใช่สัญลักษณ์ที่สามารถใช้ได้
- E2c4++) [เพิ่มเติม] สัญลักษณ์การหมุนที่มีทั้งเครื่องหมายอะพอสทรอฟีและเลข 2 ควรถูกตีความให้เหมือนกับว่าไม่มีเครื่องหมายอะพอสทรอฟี (เช่น R2' ควรถูกตีความให้เป็น R2)
- E2c6+) [ตัวอย่าง] Y ควรถูกตีความให้เป็น y UW, uw, และ uW ควรถูกตีความให้เป็น Uw r ควรถูกตีความให้เป็น R ไม่ใช่ Rw
- E2e+) [ชี้แจง] ผู้เข้าแข่งขันจะต้องไม่นำส่วนใดส่วนหนึ่งของโจทย์มาใช้เป็นวิธีการแก้โจทย์ และวิธีการแก้โจทย์ไม่ควรที่จะมีส่วนเกี่ยวข้องกับการย้อนกลับของโจทย์
- E2e++) [ตัวอย่าง] ตัวอย่างของวิธีการแก้โจทย์ที่ควรที่จะถูกปรับให้เป็นโมฆะ (DNF) : วิธีการแก้โจทย์ที่ขึ้นต้นด้วยการหมุนที่ตรงกับการย้อนกลับของโจทย์ 4 ครั้งแรกขึ้นไป
- E3b+) [ชี้แจง] puzzle ไม่จำเป็นที่จะต้องถูกแก้ในขณะที่เริ่มการแก้โจทย์
- E3d+) [ชี้แจง] นาฬิกาจับเวลาใด ๆ หรือนาฬิกาของผู้เข้าแข่งขันจะต้องไม่มีฟังก์ชันใด ๆ ที่อาจช่วยเหลือผู้เข้าแข่งขันในการหาวิธีการแก้โจทย์
- E3d++) [ชี้แจง] ผู้เข้าแข่งขันไม่ควรยึดเวลาจากนาฬิกาจับเวลาหรือนาฬิกาของตนเอง และจะต้องส่งคำตอบเมื่อกรรมการแจ้งให้หยุดแก้โจทย์


## <article-H><multiple-blindfolded><multipleblindfoldedsolving> กติกาบทที่ H: การแก้โจทย์ประเภทปิดตาหลายลูก

- H1+) [เพิ่มเติม] หากมีการพบว่า puzzle ถูกตั้งโจทย์ซ้ำกันในระหว่างที่ผู้เข้าแข่งขันกำลังแก้โจทย์ puzzle ดังกล่าวอาจถูกตั้งโจทย์ใหม่โดยใช้โจทย์อื่น ขึ้นอยู่กับดุลยพินิจของผู้แทนสมาคมฯ
- H1b+) [เพิ่มเติม] ผู้เข้าแข่งขันอาจเข้าแข่งขันประเภทปิดตาหลายลูกในระหว่างที่ผู้เข้าแข่งขันคนอื่นกำลังแข่งขันอยู่ได้ ขึ้นอยู่กับดุลยพินิจของผู้แทนสมาคมฯ ในกรณีนี้การจำกัดเวลาในการแก้โจทย์คือเวลาที่เหลืออยู่ (ผู้เข้าแข่งขันจะต้องสิ้นสุดการแก้โจทย์เมื่อผู้เข้าแข่งขันคนอื่นใช้เวลาแก้โจทย์ตามที่จำกัดไว้แล้ว) ข้อยกเว้น : ผู้เข้าแข่งขันจะต้องไม่ได้รับอนุญาตให้เข้าแข่งขัน ถ้ามีผู้เข้าแข่งขันแก้โจทย์สำเร็จแล้ว หรือมีความเสี่ยงที่จะทำให้ผู้เข้าแข่งขันที่ต้องการจะเข้าแข่งขันได้รับรู้ข้อมูลเกี่ยวกับโจทย์ก่อนการแก้โจทย์
- H1b1+) [เตือนความจำ] ผลการแก้โจทย์ที่ได้จะไม่ถูกปรับให้เป็นโมฆะ ถึงแม้ว่าจะใช้เวลาเกินกว่าที่จำกัดไว้ก็ตาม เนื่องจากมีข้อยกเว้นสำหรับการแข่งขันประเภท 3x3x3 แบบปิดตาหลายลูกไว้แล้ว (ดูเพิ่มเติมที่[กติกาข้อ A1a4](regulations:regulation:A1a4) และ[กติกาข้อ A1a5](regulations:regulation:A1a5))
- H1b1++) [เพิ่มเติม] กรรมการอาจให้ผู้เข้าแข่งขันแก้โจทย์ต่อไป โดยไม่นับรวมไปกับผลการแก้โจทย์ ณ เวลาที่จำกัดไว้ แต่จะต้องมีการแจ้งผู้เข้าแข่งขันให้หยุดแก้โจทย์ก่อน เพื่อให้สอดคล้องกับกติกา
- H1d+) [ตัวอย่าง] ตัวอย่าง : สมมติว่าผู้เข้าแข่งขันแก้โจทย์โดยส่ง puzzle ทั้งหมด 10 ลูก และใช้เวลาแก้โจทย์ไปที่ 59:57 นาที และมีบทลงโทษ +2 วินาที บน puzzle 2 ลูก เวลาที่ใช้ในการแก้โจทย์จะเป็น 59:57 + 2*2 = 60:01 (ดูเพิ่มเติมที่[กติกาข้อ A1a5](regulations:regulation:A1a5))
- H1d++) [ตัวอย่าง] ตัวอย่าง : สมมติว่าผู้เข้าแข่งขันแก้โจทย์โดยส่ง puzzle ทั้งหมด 10 ลูก และกรรมการได้แจ้งให้ผู้เข้าแข่งขันหยุดแก้โจทย์ที่ 60 นาที และมีบทลงโทษ +2 วินาที บน puzzle 2 ลูก เวลาที่ใช้ในการแก้โจทย์จะเป็น 60:00 + 2*2 = 60:04
