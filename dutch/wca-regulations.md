# <wca-title>WCA Reglementen

<version>Versie: 1 januari 2025


## Opmerkingen

### Vertaling

Let op dat vertalingen geen officiële versies zijn, zelfs als ze beschikbaar worden gesteld op de WCA website voor het gemak.
Als er een verschil is tussen de vertaling en de (huidige officiële) Engelse versie, moet de Engelse versie worden gebruikt.

### WCA Reglementen en Richtlijnen

De WCA Reglementen bevatten de volledige set Reglementen die van toepassing zijn op alle officiële wedstrijden die worden gesanctioneerd door de World Cube Association.
De WCA Reglementen zijn aangevuld met de [WCA Richtlijnen](guidelines:top). De Reglementen dienen te worden beschouwd als een volledig document maar de Richtlijnen bevatten aanvullende verduidelijkingen en verklaringen.

### Woordgebruik

Het gebruik van de woorden 'moet' (must), 'moet niet' (must not), 'dient' (should), 'mogen niet' (should not), 'kan' (may) komt overeen met [RFC 2119](https://www.ietf.org/rfc/rfc2119.txt).

### Informatie op internet

Website van de World Cube Association: [www.worldcubeassociation.org](https://www.worldcubeassociation.org/)Oorspronkelijke bron van de WCA Reglementen: [www.worldcubeassociation.org/regulations](https://www.worldcubeassociation.org/regulations/)WCA Reglementen in [PDF-formaat](link:pdf)

### Bronnen

De ontwikkeling van de WCA Reglementen en Richtlijnen is openbaar [op GitHub](https://github.com/thewca/wca-regulations) en de discussie is openbaar [op het WCA Forum](https://forum.worldcubeassociation.org/c/regulations).

### Contact

Voor vragen en feedback kunt u contact opnemen met het [WCA Regulations Committee (WRC)](mailto:wrc@worldcubeassociation.org).


## <contents> [Inhoudsopgave](regulations:contents)

Let op:  Omdat Artikel- en Reglementnummers niet opnieuw worden toegewezen wanneer Reglementen worden verwijderd, kunnen er gaten in de nummering zitten.

<table-of-contents>


## <article-1><officials><officials> Artikel 1: Officials

- 1a) Een wedstrijd moet een WCA Delegate en een organisatieteam (bestaande uit een of meer personen) hebben met de volgende officials: judges, scramblers en score-invoerders.
- 1b) Het organisatieteam van een wedstrijd is verantwoordelijk voor de logistiek voor, tijdens en na de wedstrijd.
- 1c) De WCA Delegate is er verantwoordelijk voor dat de wedstrijd voldoet aan de WCA Reglementen en alle van toepassing zijnde WCA beleidslijnen of vereisten. De WCA Delegate kan specifieke eigen verantwoordelijkheden delegeren aan andere leden van het organisatieteam maar is uiteindelijk verantwoordelijk voor de manier waarop deze verantwoordelijkheden worden uitgevoerd.
- 1e) Elk wedstrijdonderdeel moet één of meer judges hebben.
    - 1e1) Een judge is verantwoordelijk voor het uitvoeren van de procedures van het wedstrijdonderdeel.
        - 1e1a) Een judge kan meerdere deelnemers tegelijk jureren, ter beoordeling van de WCA Delegate, zolang de judge in staat is om ervoor te zorgen dat alle WCA Reglementen te allen tijde worden opgevolgd.
    - 1e2) Elke deelnemer moet beschikbaar zijn om te jureren. Als een deelnemer moet jureren, kan de deelnemer alleen om een legitieme reden verontschuldigd worden (bijvoorbeeld omdat de deelnemer onbekend is met een puzzel), ter beoordeling van de WCA Delegate. Straf: diskwalificatie van een wedstrijdonderdeel, meerdere wedstrijdonderdelen of alle onderdelen van deze wedstrijd (zie [Reglement 2k](regulations:regulation:2k)).
- 1f) Elk wedstrijdonderdeel moet een of meer scramblers hebben. Uitzondering: 3x3x3 Met minste draaien.
    - 1f1) Een scrambler past scramble-reeksen toe om puzzels voor pogingen voor te bereiden (zie [Reglement A2](regulations:regulation:A2)).
    - 1f2) Elke deelnemer moet beschikbaar zijn om te scramblen. Als een deelnemer moet scramblen, kan de deelnemer alleen om een legitieme reden verontschuldigd worden (bijvoorbeeld omdat de deelnemer onbekend is met de scramble-notatie), ter beoordeling van de WCA Delegate. Straf: diskwalificatie van een wedstrijdonderdeel, meerdere wedstrijdonderdelen of alle onderdelen van deze wedstrijd (zie [Reglement 2k](regulations:regulation:2k)).
- 1g) Elk wedstrijdonderdeel moet één of meer score-invoerders hebben.
    - 1g1) Een score-invoerder is verantwoordelijk voor het invoeren van de resultaten.
    - 1g2) Wijzigingen in het resultaat op een scorebriefje zijn alleen toegestaan na beoordeling van de WCA Delegate.
- 1h) Deelnemers in dezelfde ronde van een wedstrijdonderdeel kunnen als één groep deelnemen of in verschillende groepen worden verdeeld.
    - 1h1) Scramblers en judges voor een ronde mogen niet scramblen/jureren voor deelnemers in hun eigen groep voordat zij klaar zijn met al hun eigen pogingen voor de ronde. De volgende uitzonderingen zijn van toepassing:
        - 1h1a) Voor 3x3x3 Met minste draaien kunnen judges deelnemers in hun eigen groep beoordelen voordat ze klaar zijn met hun poging (d.w.z. terwijl ze aan het deelnemen zijn).
        - 1h1b) Voor 3x3x3 Meervoudig geblinddoekt kunnen deelnemers andere deelnemers in hun eigen groep beoordelen nadat ze klaar zijn met hun poging.
- 1j) Alle officials kunnen deelnemen aan de wedstrijd.
- 1k) Officials kunnen meerdere rollen vervullen (bijv. organisatieteam, WCA Delegate, judge, score-invoerder, scrambler).


## <article-2><competitors><competitors> Artikel 2: Deelnemers

- 2a) Elke persoon kan deelnemen aan een WCA wedstrijd wanneer hij/zij:
    - 2a1) voldoet aan de WCA Reglementen.
    - 2a2) voldoet aan de wedstrijdvereisten, die vóór de wedstrijd duidelijk moeten worden aangekondigd.
    - 2a3) niet voor deelname geschorst is door de WCA.
    - 2a4) voldoet aan alle redelijke veiligheidsmaatregelen die door de WCA Delegate nodig worden geacht, die vóór de wedstrijd duidelijk moeten worden aangekondigd.
- 2b) Deelnemers jonger dan 18 jaar moeten toestemming hebben van hun ouder(s)/voogd(en) om zich te registreren en deel te nemen.
- 2c) Deelnemers registreren zich door alle informatie te verstrekken die het organisatieteam nodig heeft (inclusief: naam, land, geboortedatum, geslacht, contactgegevens, geselecteerde wedstrijdonderdelen).
    - 2c1) Een deelnemer komt niet in aanmerking om deel te nemen zonder een voltooide registratie, zoals bepaald door het organisatieteam en de WCA Delegate.
    - 2c2) Terugkerende deelnemers moeten persoonlijke informatie verstrekken die overeenkomt met hun WCA-profiel. Als een deelnemer zijn of haar persoonlijke gegevens tussen wedstrijden wil wijzigen of updaten (bijvoorbeeld een verandering van land, naam of geslacht), dan moet hij of zij contact opnemen met het [WCA Results Team](https://www.worldcubeassociation.org/contact?contactRecipient=wrt), rechtstreeks of via een WCA Delegate.
- 2d) De naam, het land, het geslacht en de wedstrijdresultaten van een deelnemer worden als openbare informatie beschouwd. Alle andere persoonlijke informatie wordt als vertrouwelijk beschouwd en mag niet worden bekendgemaakt aan externe organisaties/personen zonder de toestemming van de deelnemer.
- 2e) Deelnemers moeten een land vertegenwoordigen waarvan zij staatsburger zijn. De WCA Delegate dient de nationaliteit te verifiëren door middel van foto’s of documenten (bijvoorbeeld een paspoort) bij hun eerste wedstrijd. Als een deelnemer niet in aanmerking komt om het land te vertegenwoordigen waaronder hij/zij zich heeft geregistreerd, kan de deelnemer met terugwerkende kracht worden gediskwalificeerd en/of worden geschorst, ter beoordeling van de WCA Board.
    - 2e1) De in aanmerking komende landen worden gedefinieerd in de [WCA Lijst van erkende landen](https://www.worldcubeassociation.org/regulations/countries/).
    - 2e2) Deelnemers kunnen hun land wijzigen op gelijk welk moment tussen wedstrijden (zie [Reglement 2c2](regulations:regulation:2c2)), zolang het minstens één jaar geleden is sinds een vorige wijziging.
        - 2e2a) Uitzondering: Als de deelnemer het staatsburgerschap verliest van het land dat hij/zij vertegenwoordigde, moet hij/zij van land veranderen voor of tijdens de volgende wedstrijd.
        - 2e2b) Uitzondering: Als de deelnemer binnen het kalenderjaar een nieuwe nationaliteit heeft verworven, mag hij/zij zijn/haar land voor of tijdens de volgende wedstrijd veranderen naar zijn/haar nieuwe nationaliteit.
    - 2e3) Deelnemers die geen nationaliteit hebben, kunnen deelnemen als 'Staatloos'.
- 2f) Deelnemers moeten zich houden aan de regels van de wedstrijdlocatie en zich op een fatsoenlijke manier gedragen.
- 2g) Deelnemers moeten stil zijn wanneer ze zich binnen het aangewezen wedstrijdgebied bevinden. Praten is toegestaan maar moet op een redelijk niveau worden gehouden en niet in de buurt van deelnemers die nog actief deelnemen.
    - 2g3) Deelnemers in een lopende ronde mogen niet met elkaar communiceren over de gescramblede toestanden van de groep, tenzij al deze deelnemers niet meer in aanmerking komen voor verdere pogingen in de groep. Straf: diskwalificatie van de deelnemer(s) voor het wedstrijdonderdeel, ter beoordeling van de WCA Delegate. Uitzondering: Voor 3x3x3 Met minste draaien en 3x3x3 Meervoudig geblinddoekt kunnen deelnemers die klaar zijn met hun poging de scramble-reeks(en) delen en bespreken met andere deelnemers in de groep die ofwel klaar zijn met hun poging of afgezien hebben van hun poging.
        - 2g3a) Voor rondes waar resultaten live worden ingevoerd, kan het organisatieteam verplichten dat deelnemers de ingevoerde resultaten van hun groep niet mogen bekijken totdat ze klaar zijn met hun pogingen.
- 2h) Deelnemers moeten gepast gekleed zijn op de wedstrijdlocatie. Ter beoordeling van de WCA Delegate kunnen deelnemers worden gediskwalificeerd wegens ongepaste kleding.
- 2i) Tijdens het inspecteren of oplossen mogen deelnemers geen gebruik maken van elektronica (bijvoorbeeld mobiele telefoons, oortjes, extra verlichting), met uitzondering van de Stackmat-timer of de stopwatch. Straf: diskwalificatie van de poging (DNF). Elk voorwerp met een elektronische component wordt beschouwd als elektronisch.
    - 2i1) Deelnemers kunnen niet-elektronische hulpmiddelen gebruiken die geen oneerlijk voordeel opleveren, ter beoordeling van de WCA Delegate. Dit omvat:
        - 2i1a) Medische/fysieke hulpmiddelen gedragen door de deelnemer (bijvoorbeeld bril, polssteun). Als een uitzondering op [Reglement 2i](regulations:regulation:2i) kunnen medische hulpmiddelen elektronisch zijn als de deelnemer geen comfortabele niet-elektronische alternatieven heeft (bijvoorbeeld als een deelnemer een hoorapparaat of pacemaker heeft).
        - 2i1b) Oordopjes en oorbeschermers (maar geen elektronische hoofdtelefoon en oortjes).
        - 2i1c) Niet-elektronische handwarmers.
        - 2i1d) Voeding en drank.
    - 2i2) Deelnemers mogen kunnen camera's en/of microfoons gebruiken bij de wedstrijdtafel, ter beoordeling van de WCA Delegate, maar de volgende beperkingen zijn van toepassing vanaf het begin van de poging tot de deelnemer de poging stopt. Straf voor het overtreden van een beperking: diskwalificatie van de poging (DNF).
        - 2i2a) Elke cameramonitor moet leeg zijn of uit het zicht van de deelnemer. Uitzondering: als een zichtbare actieve monitor wordt ontdekt, hoeven voltooide pogingen niet gediskwalificeerd te worden als de deelnemer geen assistentie kreeg van de monitor, ter beoordeling van de WCA Delegate (zie [Reglement A5b](regulations:regulation:A5b)). De deelnemer mag geen verdere pogingen doen met zo'n monitor.
        - 2i2c) De deelnemer mag geen knoppen op deze apparaten indrukken (bijv. voor het starten of stoppen van een opname).
    - 2i4) Deelnemers dienen alle meldingen van mobiele telefoons uit te schakelen tijdens de deelname om verstoring van de wedstrijd te voorkomen.
- 2j) De WCA Delegate kan een deelnemer diskwalificeren voor specifieke pogingen en/of wedstrijdonderdelen.
    - 2j1) Als een deelnemer om wat voor reden dan ook wordt gediskwalificeerd voor een onderdeel, komt hij/zij niet meer in aanmerking voor verdere pogingen in het onderdeel.
        - 2j1a) Als de deelnemer al minstens één poging in een ronde is begonnen voordat hij werd gediskwalificeerd, worden de resultaten van alle resterende pogingen in het onderdeel geregistreerd als DNF. Als de deelnemer geen pogingen heeft gestart (d.w.z. geen resultaten heeft of alleen DNS-resultaten heeft), worden er geen resultaten geregistreerd.
    - 2j2) Resultaten van pogingen die voltooid zijn op het moment dat de diskwalificatie wordt toegepast, mogen niet worden gediskwalificeerd. Uitzondering: valsspelen of frauderen (zie [Reglement 2k2a](regulations:regulation:2k2a)).
    - 2j3) Specifieke voltooide pogingen kunnen worden gediskwalificeerd onder de omstandigheden beschreven in [Reglement 2k](regulations:regulation:2k), alleen als het relevante incident zich voordeed tijdens de poging.
- 2k) Ter beoordeling van de WCA Delegate kan een deelnemer worden gediskwalificeerd voor specifieke pogingen en/of wedstrijdonderdelen (één wedstrijdonderdeel, meerdere wedstrijdonderdelen of alle wedstrijdonderdelen) als de deelnemer:
    - 2k1) Niet incheckt of zich niet op tijd meldt voor de wedstrijd.
    - 2k2) Verdacht wordt van valsspelen of frauderen jegens de officials tijdens de wedstrijd.
        - 2k2a) De WCA Delegate kan mogelijk verdachte resultaten diskwalificeren.
    - 2k3) Zich gedraagt op een manier die onwettig, gewelddadig, onfatsoenlijk of onveilig is, of deze opzettelijk schade toebrengt aan de voorzieningen op de wedstrijdlocatie of aan persoonlijke eigendommen binnen de wedstrijdlocatie.
    - 2k4) Anderen stoort of afleidt tijdens de wedstrijd.
    - 2k5) Zich niet houdt aan de WCA Reglementen tijdens de wedstrijd.
    - 2k6) Niet voldoet niet aan de vereisten van het wedstrijdonderdeel (bijvoorbeeld niet weten hoe de puzzel moet worden opgelost). Een deelnemer mag niet deelnemen met de verwachting van een DNF resultaat of een opzettelijk slecht resultaat.
- 2l) Een deelnemer kan onmiddellijk worden gediskwalificeerd, of na een waarschuwing, afhankelijk van de aard en de ernst van de overtreding.
    - 2l1) Een gediskwalificeerde deelnemer komt niet in aanmerking voor een terugbetaling van de deelnamekosten van de wedstrijd.
- 2n) Deelnemers kunnen mondeling een beslissing bij de WCA Delegate betwisten.
    - 2n1) Betwistingen zijn alleen toegestaan tijdens de wedstrijd (zie [Reglement 9u](regulations:regulation:9u)), binnen de 30 minuten nadat het betwiste incident plaatsvond en vóór het begin van volgende rondes van het betreffende wedstrijdonderdeel.
    - 2n2) De WCA Delegate moet het geschil oplossen vóór het begin van de volgende ronde van het onderdeel.
    - 2n3) De deelnemer moet alle definitieve beslissingen van de WCA Delegate aanvaarden. Straf: diskwalificatie voor de wedstrijd.
- 2s) Deelnemers die zich omwille van omstandigheden (bijvoorbeeld handicap) niet kunnen houden aan één of meerdere WCA Reglementen, kunnen speciale voorzieningen aanvragen bij de WCA Delegate. Deelnemers die dergelijke voorzieningen aanvragen, dienen minstens twee weken vóór de wedstrijd contact op te nemen met het organisatieteam en de WCA Delegate.
    - 2s1) Deelnemers die omwille van omstandigheden de normale wedstrijdprocedures niet kunnen volgen, kunnen speciale voorzieningen krijgen. Deze gevallen dienen te worden voorgelegd aan het WCA Regulations Committee voordat ze worden toegepast.
- 2t) Elke deelnemer moet WCA Reglementen kennen en begrijpen vóór de wedstrijd.
- 2u) Deelnemers moeten aanwezig zijn en klaar om deel te nemen als ze worden opgeroepen voor een poging. Straf: diskwalificatie voor het wedstrijdonderdeel.
    - 2u1) Uitzondering: De deelnemer die niet op tijd aanwezig is voor een individueel geplande poging (bijvoorbeeld 3x3x3 Met minste draaien, 3x3x3 Meervoudig geblinddoekt), kan worden beschouwd als te hebben afgezien van deze poging (DNS), ter beoordeling van de WCA Delegate.
    - 2u2) Uitzondering: Voor rondes met een cumulatieve tijdslimiet mag een deelnemer die te laat komt deelnemen met een kortere cumulatieve tijdslimiet, ter beoordeling van de WCA Delegate.


## <article-3><puzzles><puzzles> Artikel 3: Puzzels

- 3a) Deelnemers moeten hun eigen puzzels verstrekken voor de wedstrijd.
    - 3a1) Deelnemers moeten klaar zijn om hun puzzels in te leveren wanneer ze worden opgeroepen (zie [Reglement 2u](regulations:regulation:2u)).
    - 3a2) Puzzels moeten volledig werken zodat normale scrambling mogelijk is.
    - 3a3) Veelvlakpuzzels moeten een kleurenschema gebruiken met één unieke kleur per zijde in de opgeloste toestand. Elke puzzelvariant moet draaibewegingen, standen en oplossingen hebben die functioneel identiek zijn aan de originele puzzel.
    - 3a4) Puzzels mogen geen elektronische onderdelen bevatten (bijvoorbeeld Bluetooth of Wi-Fi-mogelijkheden, motoren, sensoren of lampjes). Zie [Reglement 2i](regulations:regulation:2i).
- 3d) Puzzels moeten gekleurde delen hebben die het kleurenschema van de puzzel bepalen en slechts één van de volgende zijn: gekleurde stickers, gekleurde tegels, gekleurd plastic of geverfde/afgedrukte kleuren. Alle gekleurde delen van een puzzel moeten van een vergelijkbaar materiaal zijn gemaakt.
    - 3d1) Voor deelnemers met een medisch gedocumenteerde visuele handicap zijn de volgende uitzonderingen van toepassing:
        - 3d1a) Blinde deelnemers kunnen puzzels gebruiken met verschillende texturen op verschillende zijden. Elke zijde dient een aparte kleur hebben om het scramblen en jureren te vergemakkelijken.
        - 3d1b) Kleurenblinde deelnemers die geen onderscheid kunnen maken tussen het benodigde aantal kleuren, kunnen gekleurde delen met patronen gebruiken, als deze expliciet zijn goedgekeurd volgens [Reglement 2s](regulations:regulation:2s). Patronen kunnen van stickers komen of worden getekend.
    - 3d2) De kleuren van de gekleurde delen moeten effen zijn, met één uniforme kleur per zijde. Elke kleur moet duidelijk te onderscheiden zijn van de andere kleuren.
- 3h) Wijzigingen die het basisconcept van een puzzel verbeteren, zijn niet toegestaan. Gewijzigde versies van puzzels zijn alleen toegestaan als de wijziging geen aanvullende informatie beschikbaar maakt voor de deelnemer (bijvoorbeeld richting of identiteit van stukken), vergeleken met een ongewijzigde versie van dezelfde puzzel.
    - 3h1) “Pillowed” puzzels zijn toegestaan.
    - 3h2) Puzzels waarvan het gekleurd plastic zichtbaar is binnen in de puzzel (bijvoorbeeld “stickerloze” puzzels) zijn toegestaan. Dit omvat niet de volgende puzzels:
        - 3h2a) Puzzels met transparante delen die informatie onthullen over de toestand van de puzzel. Uitzondering: Een overlay-sticker of een logo (zie [Reglement 3l](regulations:regulation:3l)).
    - 3h3) Wijzigingen aan een puzzel die resulteren in slechte prestaties door een deelnemer zijn geen reden voor extra pogingen.
    - 3h4) Voor de Clock zijn de volgende wijzigingen toegestaan:
        - 3h4a) Custom inlegsjablonen (dezelfde vorm en grootte als de traditionele papieren inlegsjablonen) zijn toegestaan, ter beoordeling van de WCA Delegate. De inlegsjablonen moeten een duidelijke indicatie van 12 uur hebben die overeenkomt met de originele inlegsjablonen.
        - 3h4b) Puzzels met een custom design die geen oneerlijk voordeel opleveren kunnen worden toegestaan, ter beoordeling van de WCA Delegate (bijvoorbeeld dambordpatroon klokken, zijdes met een custom design, tape aan de zijkant van de Clock).
        - 3h4c) Aanpassingen die pinnen onderscheiden van andere pinnen van dezelfde zijde zijn toegestaan, ter beoordeling van de WCA Delegate.
        - 3h4d) Logo's overal op de puzzel, zolang de binnenste wijzerplaten van de klok onbedekt blijven.
    - 3h5) Voor de Clock worden losse pinnen (d.w.z. pinnen die met behulp van de zwaartekracht kunnen bewegen in plaats van direct te worden ingedrukt) niet als redelijke slijtage beschouwd en puzzels met dergelijke pinnen mogen niet worden toegestaan.
- 3j) Puzzels moeten schoon zijn en mogen geen markeringen, verheven stukken, schade of andere verschillen hebben die één stuk significant onderscheiden van een vergelijkbaar stuk. Uitzondering: een logo (zie [Reglement 3l](regulations:regulation:3l)).
    - 3j1) Puzzels mogen redelijke slijtage vertonen, ter beoordeling van de WCA Delegate.
        - 3j1a) Slijtage dient als redelijk te worden beschouwd als het een gevolg is van normaal gebruik van de puzzel en als het geen belangrijke extra informatie geeft over de toestand van de puzzel (bijvoorbeeld over de locatie van specifieke stukken).
    - 3j2) Definitie: Twee delen lijken op elkaar als ze qua vorm en grootte identiek zijn, of een gespiegelde vorm en identieke grootte hebben.
    - 3j3) Gegolfde/getextureerde delen die het mogelijk maken de oriëntatie van puzzelstukjes te onderscheiden door gevoel, zijn niet toegestaan voor geblinddoekte wedstrijdonderdelen.
- 3k) Puzzels dienen te worden goedgekeurd door de WCA Delegate vóór gebruik in de wedstrijd.
    - 3k1) Als er tijdens een ronde een niet-toegestane puzzel wordt ontdekt, mag de deelnemer deze puzzel niet meer gebruiken en moet hij/zij een vervangende puzzel aanleveren.
    - 3k2) Straf voor pogingen gedaan met niet-toegestane puzzels: diskwalificatie van de poging (DNF). De volgende uitzonderingen zijn van toepassing:
        - 3k2a) Als er een niet-toegestane puzzel wordt ontdekt voordat een ronde is voltooid, kunnen eerdere resultaten van de ronde worden vervangen door extra pogingen, ter beoordeling van de WCA Delegate.
        - 3k2b) 3x3x3 Meervoudig geblinddoekt: als er niet-toegestane puzzels worden ontdekt, kunnen deze puzzels individueel als onopgelost worden geteld (zonder de hele poging te diskwalificeren), ter beoordeling van de WCA Delegate.
- 3l) Een puzzel kan een logo op een gekleurd onderdeel hebben. Als dit het geval is, mag maximaal één gekleurd onderdeel een logo of meerdere logo’s dragen. Uitzondering: Voor 4x4x4 Geblinddoekt, 5x5x5 Geblinddoekt en 3x3x3 Meervoudig geblinddoekt mag een puzzel geen logo’s hebben.
    - 3l1) Het logo moet op een middenstuk zijn geplaatst. Uitzonderingen voor puzzels zonder middenstukken:
        - 3l1a) Voor Pyraminx en 2x2x2 mag het logo op gelijk welk stuk staan.
        - 3l1b) Voor Square-1 moet het logo op een stuk in de middenlaag staan.
    - 3l2) Het logo mag zijn voorzien van reliëf, gegraveerd of bestaan uit een overlay-sticker.
- 3m) Alle merken van puzzels en puzzelonderdelen zijn toegestaan, zolang de puzzels voldoen aan alle WCA Reglementen.


## <article-4><scrambling><scrambling> Artikel 4: Scramblen

- 4a) Een scrambler past een scramble-reeks toe op de puzzels.
- 4b) Scramble-reeksen voor wedstrijden moeten worden gegenereerd met behulp van een actuele officiële versie van een officieel WCA scramble-programma (beschikbaar via de [WCA website](https://www.worldcubeassociation.org/regulations/scrambles/)).
    - 4b1) Gegenereerde scramble-reeksen mogen niet vóór de wedstrijd worden geïnspecteerd en mogen op geen enkele manier worden gefilterd of geselecteerd door de WCA Delegate.
    - 4b2) Scramble-reeksen voor een groep mogen alleen beschikbaar zijn voor de WCA Delegate vóór de start van deze groep, en alleen beschikbaar voor de WCA Delegate en de scramblers voor de groep tot het einde ervan. Uitzondering: Voor 3x3x3 Met minste draaien krijgen deelnemers tijdens de ronde scramble-reeksen (zie [Artikel E](regulations:article:E)).
        - 4b2a) De aangewezen WCA Delegate voor de wedstrijd mag alleen toegang tot scramble-reeksen voor toekomstige groepen geven aan andere leden van het organisatieteam als zij tijdelijk niet beschikbaar zijn (bijvoorbeeld omdat ze zelf deelnemen) en dienen anderen in dit geval toegang te geven tot het minimaal mogelijke aantal scrambles.
    - 4b3) Specificatie voor een scramble-programma: Een officiële scramble-reeks moet een willekeurige toestand genereren van alle toestanden waarvoor ten minste 2 draaien vereist zijn om deze op te lossen (gelijke waarschijnlijkheid voor elke toestand).  De volgende toevoegingen/uitzonderingen zijn van toepassing:
        - 4b3a) Voor geblinddoekte wedstrijdonderdelen moet de scramble-reeks de puzzel willekeurig oriënteren (gelijke waarschijnlijkheid voor elke oriëntatie).
        - 4b3b) 2x2x2 Kubus: De (willekeurige) toestand vereist minstens 4 draaien om deze op te lossen.
        - 4b3c) Skewb: De (willekeurige) toestand vereist minstens 7 draaien om deze op te lossen.
        - 4b3d) Square-1: De (willekeurige) toestand vereist minstens 11 draaien om deze op te lossen.
        - 4b3e) 5x5x5 Kubus, 6x6x6 Kubus, 7x7x7 Kubus en Megaminx: voldoende veel willekeurige draaien (in plaats van willekeurige toestand), minstens 2 draaien om deze op te lossen.
        - 4b3f) Pyraminx: De (willekeurige) toestand vereist minstens 6 draaien om deze op te lossen.
    - 4b4) Elke scramble-reeks dient te worden toegepast gedurende een maximaal tijdsbestek van 2 uur. Dit tijdsbestek begint wanneer de scramble-reeks voor de eerste keer wordt toegepast.
- 4d) Scramble-oriëntatie:
    - 4d1) NxNxN Kubussen en Megaminx worden gescrambeld door te beginnen met het witte vlak (indien niet mogelijk, dan het lichtste vlak) bovenaan en het donkerste groene vlak (indien niet mogelijk, dan het donkerste aangrenzende vlak) vooraan.
    - 4d2) Pyraminx wordt gescrambled door te beginnen met het gele vlak (indien niet mogelijk, dan het lichtste vlak) onderaan en het groene vlak (indien niet mogelijk, dan het donkerste aangrenzende vlak) vooraan.
    - 4d3) Square-1 wordt gescrambled door te beginnen met de donkere kleur vooraan (uit de 2 mogelijke scramble-oriëntaties).
    - 4d4) Clock wordt gescrambled door te beginnen met gelijk welke zijde vooraan en 12 uur naar boven gericht.
    - 4d5) Skewb wordt gescrambled door te beginnen met het witte vlak (indien niet mogelijk, dan het lichtste vlak) bovenaan en het groene vlak (indien niet mogelijk, dan het donkerste aangrenzende vlak) vooraan links.
- 4g) Na het scramblen van een puzzel moet de scrambler controleren of de puzzel correct is gescrambeld. Als de toestand van de puzzel verkeerd is, moet de scrambler deze corrigeren (bijvoorbeeld door de puzzel op te lossen en de scramble-reeks opnieuw toe te passen).
    - 4g1) De volgende uitzonderingen zijn van toepassing:
        - 4g1a) Voor de 6x6x6 Kubus, 7x7x7 Kubus en Megaminx is het niet nodig om de toestand van de puzzel te corrigeren, ter beoordeling van de WCA Delegate.
        - 4g1b) Voor de 5x5x5 Kubus dient de scrambler de toestand van de puzzel te corrigeren. Als het corrigeren van de puzzeltoestand ernstig ten koste zou gaan van het tijdsschema, is het niet nodig om deze te corrigeren, ter beoordeling van de WCA Delegate.
    - 4g2) Voor Meervoudig geblinddoekt moet de scrambler na het scramblen van alle kubussen controleren of er geen dubbele scrambles zijn.


## <article-5><puzzle-defects><puzzledefects> Artikel 5: Puzzeldefecten

- 5a) Voorbeelden van puzzeldefecten: losgekomen onderdelen, verdraaide stukjes op hun plaats en loszittende schroeven/kapjes/stickers.
- 5b) Als er tijdens een poging een puzzeldefect optreedt, kan de deelnemer ervoor kiezen om het defect te herstellen en de poging voort te zetten, of om de poging te stoppen. De deelnemer mag niet opzettelijk een puzzeldefect veroorzaken, tenzij hij/zij een eerder puzzeldefect corrigeert (zie [Reglement 5b3b](regulations:regulation:5b3b) en [Reglement 5b3c](regulations:regulation:5b3c)). Voorbeelden van het opzettelijk veroorzaken van defecten aan de puzzel: het verwijderen van een aangehecht middenkapje, het draaien van een hoekstuk, het verwijderen van een sticker.
    - 5b1) Als een deelnemer ervoor kiest om de puzzel te herstellen, dan moeten alleen de defecte onderdelen hersteld worden. Gereedschap en/of delen van andere puzzels mogen niet worden gebruikt om de originele puzzel te herstellen.  Straf: diskwalificatie van de poging (DNF).
    - 5b2) Herstelacties aan een puzzel mogen de deelnemer geen enkel voordeel opleveren bij het oplossen van de puzzel. Straf: diskwalificatie van de poging (DNF).
    - 5b3) Toegestane herstellingen:
        - 5b3a) Als er onderdelen zijn uitgevallen of van plaats zijn veranderd, mag de deelnemer ze terugplaatsen.
        - 5b3b) Als de deelnemer na het herstellen van de puzzel, maar vóór het einde van de poging, ontdekt dat de puzzel onoplosbaar is, mag de deelnemer maximaal 4 stukjes demonteren en opnieuw in elkaar zetten om de puzzel oplosbaar te maken.
        - 5b3c) Als de puzzel onoplosbaar is en oplosbaar kan worden gemaakt door één enkel hoekstukje te draaien, mag de deelnemer het hoekstukje corrigeren door het op zijn plaats te verdraaien zonder de puzzel te demonteren. Als er meerdere hoekstukken verdraaid zijn als gevolg van puzzeldefecten, dan mag de deelnemer deze verdraaiingen corrigeren, zolang het aantal stukken dat de deelnemer corrigeert niet groter is dan het aantal stukken dat verdraaid is als gevolg van puzzeldefecten.
    - 5b4) Tijdens een geblinddoekte fase (zie [Reglement B4](regulations:regulation:B4)) moeten alle herstellingen geblinddoekt worden uitgevoerd. Straf: diskwalificatie van de poging (DNF).
    - 5b5) Als aan het einde van de poging sommige delen van de puzzel fysiek zijn gescheiden of niet volledig zijn geplaatst, zijn de volgende regels van toepassing:
        - 5b5a) Als het gaat om één of meer onderdelen zonder gekleurde vlakken, wordt de puzzel als opgelost beschouwd.
        - 5b5b) Als het gaat om  één deel met een gekleurd vlak, wordt de puzzel als opgelost beschouwd.
        - 5b5c) Als het gaat om meer dan één onderdeel met een gekleurd vlak, wordt de puzzel als onopgelost beschouwd (DNF).
        - 5b5d) Als het gaat om één of meer onderdelen met meer dan één gekleurd vlak, wordt de puzzel als onopgelost beschouwd (DNF).
        - 5b5e) Reglementen [5b5c](regulations:regulation:5b5c) en [5b5d](regulations:regulation:5b5d) hebben voorrang op [5b5a](regulations:regulation:5b5a) en [5b5b](regulations:regulation:5b5b).
        - 5b5f) Als een onderdeel gedeeltelijk loskomt of niet volledig is geplaatst, is de uiteindelijke positie de dichtstbijzijnde positie waarin het betrokken stukje normaal gesproken zou passen in het puzzelmechanisme, rekening houdend met de huidige toestand van de puzzel. Als de uiteindelijke positie het stuk opgelost maakt, wordt het stuk niet beschouwd als beïnvloed door het puzzeldefect.
    - 5b6) Definitie: Een onderdeel is één of meer volledig verbonden onderdelen van een groep puzzelonderdelen die verbonden blijven en niet ten opzichte van elkaar bewegen tijdens normaal gebruik van de puzzel (bijvoorbeeld een 3x3x3 middenkapje, een Pyraminx punt, een 3x3x3 hoekstuk dat één zijde mist, één zijde van een 3x3x3 hoekstuk).


## <article-7><environment><environment> Artikel 7: Omgeving

- 7b) Toeschouwers moeten ten minste op 1,5 meter afstand van de wedstrijdtafels blijven wanneer deze in gebruik zijn.
- 7c) Er moet speciale aandacht worden besteed aan de verlichting van het wedstrijdgebied. De verlichting dient neutraal te zijn zodat deelnemers gemakkelijk het onderscheid kunnen maken tussen de kleuren op de puzzels.
- 7e) Het wedstrijdgebied moet rookvrij zijn.
- 7f) Wedstrijdtafel:
    - 7f1) Definities:
        - 7f1a) Stackmat: De Speed Stacks Stackmat-timer en een bijpassende mat van volledige grootte. Om te timen moet er gebruik gemaakt worden van: Generation 3 Pro Timer, Generation 4 Pro Timer en/of Generation 5 Pro Timer.
        - 7f1b) Mat: De mat van de Stackmat.
        - 7f1c) Timer: De timer van de Stackmat, of een stopwatch (voor langere pogingen).
        - 7f1d) Oppervlak: Het vlakke oppervlak waarop de Stackmat is geplaatst. De mat wordt als een deel van het oppervlak beschouwd. De timer wordt niet als een deel van het oppervlak beschouwd.
    - 7f2) De Stackmat-timer moet op de mat worden bevestigd en op het oppervlak worden geplaatst, met de timer aan de zijkant van de mat die zich het dichtst bij de deelnemer bevindt.
    - 7f3) Het organisatieteam dient de Stackmat-timers zodanig aan te passen dat ze beter bestand zijn tegen veelvoorkomende incidenten, door het moeilijker te maken de knoppen per ongeluk in te drukken (bijvoorbeeld door O-ringen rond de knoppen aan te brengen) en de batterij steviger vast te zetten (bijvoorbeeld door het batterijvak te bekleden).
    - 7f4) Generation 5 Pro Timer moet worden gebruikt in 2-pad mode.
- 7h) Als deelnemers niet voor al hun pogingen in een ronde aan dezelfde wedstrijdtafel blijven, moet het wedstrijdgebied een of meer wachtruimtes voor deelnemers hebben. Uitzondering: rondes met individueel geplande pogingen.
    - 7h2) Definitie: Een wachtruimte voor deelnemers is een gebied waar deelnemers in een groep wachten tot ze worden opgeroepen voor een wedstrijdtafel. 


## <article-9><events><events> Artikel 9: Wedstrijdonderdelen

- 9a) De WCA regelt wedstrijden voor mechanische puzzels die worden bediend door groepen stukjes te draaien, beter bekend als 'twisty puzzles'.
- 9b) De officiële wedstrijdonderdelen van de WCA zijn:
    - 9b1) 3x3x3 Kubus, 2x2x2 Kubus, 4x4x4 Kubus, 5x5x5 Kubus, 3x3x3 Met één hand, Clock, Megaminx, Pyraminx, Skewb en Square-1.
        - 9b1a) Het volledige rondeformat voor deze wedstrijdonderdelen: "Average of 5".
        - 9b1b) Cutoff-format voor deze wedstrijdonderdelen: "Best of 2" cutoff-fase voor "Average of 5".
    - 9b2) 6x6x6 Kubus en 7x7x7 Kubus.
        - 9b2a) Het volledige rondeformat voor deze wedstrijdonderdelen: "Mean of 3".
        - 9b2b) Cutoff-format voor deze wedstrijdonderdelen: "Best of 1" cutoff-fase voor "Mean of 3".
    - 9b3) 3x3x3 Geblinddoekt, 4x4x4 Geblinddoekt, 5x5x5 Geblinddoekt.
        - 9b3a) Het volledige rondeformat voor deze wedstrijdonderdelen: "Best of 3".
        - 9b3b) Voor deze wedstrijdonderdelen erkent de WCA ook rangordes en records gebaseerd op de tijden van 'Best of 3' rondes.
    - 9b4) 3x3x3 Met minste draaien.
        - 9b4a) Het volledige rondeformat voor dit wedstrijdonderdeel: "Best of X" (X is 1 of 2) of "Mean of 3".
        - 9b4b) Cutoff-formats voor dit wedstrijdonderdeel: "Best of 1" cutoff-fase voor "Best of 2" of "Best of X" (X is 1 of 2) cutoff-fase voor "Mean of 3".
    - 9b5) 3x3x3 Meervoudig geblinddoekt.
        - 9b5a) Het volledige rondeformat voor dit wedstrijdonderdeel: "Best of X" (X is 1, 2 of 3).
        - 9b5b) Cutoff-formats voor dit wedstrijdonderdeel: Best of X" (X is 1 of 2) cutoff-fase voor "Best of Y" (Y is 2 of 3, en Y > X).
- 9f) De resultaten van een ronde worden als volgt gemeten:
    - 9f1) Alle getimede resultaten onder de 10 minuten, behalve voor 3x3x3 Meervoudig geblinddoekt, worden gemeten en afgekapt t.e.m. honderdsten van seconden. Alle getimede gemiddelden onder de 10 minuten worden gemeten en afgerond naar de dichtstbijzijnde honderdste van een seconde.
    - 9f2) Alle getimede resultaten en gemiddelden boven de 10 minuten, alsook alle tijden voor 3x3x3 Meervoudig geblinddoekt resultaten, worden gemeten en afgekapt tot de dichtstbijzijnde seconde.
    - 9f4) Het resultaat van een poging wordt geregistreerd als DNF (Did Not Finish) als de poging is gediskwalificeerd of onopgelost/onvoltooid.
        - 9f4a) Als een deelnemer een reglement zo overduidelijk overtreedt dat de poging zeker gediskwalificeerd zal worden, dient de judge de poging onmiddellijk te staken. Als de judge onzeker is of een geschil storend zou kunnen zijn (bijvoorbeeld omdat een extra poging de wedstrijd zou kunnen vertragen), dient de judge de WCA Delegate te raadplegen.
    - 9f5) Het resultaat van een poging wordt geregistreerd als DNS (Did Not Start) als de deelnemer in aanmerking komt voor een poging maar deze niet start (zie [Reglement A3b2](regulations:regulation:A3b2)).
    - 9f6) Voor "Best of X" rondes krijgt elke deelnemer X pogingen. Het beste resultaat van deze pogingen bepaalt de rangorde van de deelnemer in de ronde.
    - 9f7) Voor "Best of X" rondes is een DNF of DNS het slechtst mogelijke resultaat.
    - 9f8) Voor "Average of 5" rondes krijgen de deelnemers 5 pogingen. Van deze 5 pogingen worden de beste en slechtste pogingen verwijderd en het rekenkundig gemiddelde van de resterende 3 pogingen bepaalt de rangorde van de deelnemer in de ronde.
    - 9f9) Voor 'Average of 5' rondes mag één DNF of DNS meetellen als het slechtste resultaat van de deelnemer van de ronde. Als een deelnemer meer dan één DNF en/of DNS resultaat in de ronde heeft, is het gemiddelde resultaat voor de ronde DNF.
    - 9f10) Voor 'Mean of 3' rondes krijgen de deelnemers 3 pogingen. Het rekenkundig gemiddelde van de 3 pogingen bepaalt de rangorde van de deelnemer in de ronde.
    - 9f11) Voor "Mean of 3" rondes is het gemiddelde resultaat voor de ronde DNF als de deelnemer ten minste één DNF of DNS resultaat heeft.
    - 9f12) Voor 'Best of X' rondes worden rangordes bepaald op basis van het beste resultaat per deelnemer. De volgende regels worden gebruikt om de resultaten te vergelijken:
        - 9f12a) Voor getimede resultaten wordt 'beter' gedefinieerd als een kortere tijd.
        - 9f12b) Voor 3x3x3 Met Minste Draaien wordt 'beter' gedefinieerd als een kortere lengte van de oplossing.
        - 9f12c) Voor 3x3x3 Meervoudig Geblinddoekt worden rangordes bepaald op basis van het aantal opgeloste puzzels min het aantal onopgeloste puzzels, waarbij een groter verschil beter is. Als het verschil kleiner is dan 0, of als slechts 1 puzzel is opgelost, wordt de poging als onopgelost beschouwd (DNF). Als deelnemers hetzelfde resultaat behalen, worden rangordes bepaald op basis van de totale tijd, waarbij de kortere geregistreerde tijd beter is. Als deelnemers hetzelfde resultaat en dezelfde tijd behalen, worden rangordes bepaald op basis van het aantal puzzels dat de deelnemers niet konden oplossen, waarbij minder onopgeloste puzzels beter is.
    - 9f13) Voor 'Mean of 3' en 'Average of 5' rondes worden rangordes bepaald op basis van de volgorde van de gemiddelden van de deelnemers, waarbij ‘beter’ wordt gedefinieerd als de kortere tijd.
    - 9f14) Voor 'Mean of 3' en 'Average of 5' rondes, als twee of meer deelnemers identieke gemiddelde resultaten behalen, worden rangordes bepaald op basis van de beste poging per deelnemer, waarbij 'beter' wordt gedefinieerd als de kortere tijd.
    - 9f15) Deelnemers die hetzelfde resultaat behalen in een ronde krijgen een identieke rangorde voor de ronde.
- 9g) Een cutoff-ronde is een ronde met een "Best of X" cutoff-fase en een cutoff-vereiste (bijvoorbeeld "Best of 2" met een cutoff-vereiste of strikt beter dan 2 minuten). Als de deelnemer in ten minste één van zijn cutoff-fase pogingen voldoet aan de cutoff-vereiste, komt hij in aanmerking voor de resterende pogingen. Pogingen van een cutoff-fase tellen mee voor het volledige rondeformat.
- 9i) Resultaten van officiële WCA wedstrijden moeten worden vermeld op de WCA wereldranglijst.
    - 9i1) De WCA erkent de volgende types regionale records: nationale records, continentale records en wereldrecords.
    - 9i2) Alle resultaten van een ronde worden geacht plaats te vinden op de laatste kalenderdatum van de ronde. Als een regionaal record meerdere keren wordt verbroken op dezelfde kalenderdatum, wordt alleen het beste resultaat erkend als het verbreken van dat regionale record.
    - 9i3) Als de WCA Reglementen voor een wedstrijdonderdeel worden gewijzigd, blijven bestaande regionale records staan totdat ze worden verbroken onder de nieuwe WCA Reglementen.
- 9j) Elk wedstrijdonderdeel mag max. één keer per wedstrijd worden georganiseerd.
- 9k) Alle deelnemers mogen deelnemen aan alle wedstrijdonderdelen van een wedstrijd, behalve in gevallen die specifiek zijn goedgekeurd door het WCA Competition Announcement Team.
- 9l) Elke ronde moet worden voltooid voordat een volgende ronde van hetzelfde wedstrijdonderdeel begint. Uitzondering: Extra pogingen kunnen op elk moment tijdens een wedstrijd worden toegekend om een poging te vervangen die in eerste instantie ongeldig was.
    - 9l1) Een poging wordt als ongeldig beschouwd als er een extra poging toegekend moet worden.
- 9m) Wedstrijdonderdelen moeten maximaal vier rondes hebben.
    - 9m1) Rondes met 99 of minder deelnemers moeten maximaal twee opeenvolgende rondes hebben.
    - 9m2) Rondes met 15 of minder deelnemers moeten maximaal één opeenvolgende ronde hebben.
    - 9m3) Rondes met 7 of minder deelnemers mogen geen opeenvolgende rondes hebben.
- 9o) Cutoff-rondes tellen als één ronde bij het tellen van het aantal rondes per wedstrijdonderdeel.
- 9p) Als een wedstrijdonderdeel meerdere ronden heeft, dan:
    - 9p1) Ten minste 25% van de deelnemers moet worden geëlimineerd tussen opeenvolgende rondes van hetzelfde wedstrijdonderdeel.
    - 9p2) De deelnemers die doorgaan naar de volgende ronde moeten worden bepaald door de rangorde (beste x deelnemers) of het resultaat (alle deelnemers met een beter resultaat dan x) in de voorgaande ronde.
        - 9p2a) Voor elke ronde moeten de voorwaarden voor voortgang worden aangekondigd voordat de ronde start en deze dienen niet te worden gewijzigd nadat de ronde is begonnen. Wijzigingen moeten worden aangebracht ter beoordeling van de WCA Delegate die de eerlijkheid van de wijziging zorgvuldig moet overwegen.
        - 9p2b) Uitzondering: Voor wedstrijden die zijn aangewezen als een Nationaal Kampioenschap of Continentaal Kampioenschap kan het organisatieteam de toelatingsvoorwaarden aanpassen om plaatsen te reserveren voor deelnemers die de betreffende regio vertegenwoordigen. Max. 8 plaatsen of 50% van de plaatsen in de volgende ronde, afhankelijk van wat het laagst is, kunnen op deze manier gereserveerd worden. Voor een ronde met gereserveerde plaatsen zijn de deelnemers die doorgaan vanuit de vorige ronde een gereserveerd aantal beste deelnemers die de relevante regio vertegenwoordigen, gevolgd door de overgebleven beste deelnemers die gelijk welke regio vertegenwoordigen.
    - 9p3) Als een gekwalificeerde deelnemer zich terugtrekt uit een ronde, kan hij/zij worden vervangen door de best gerangschikte niet-gekwalificeerde deelnemer uit de voorgaande ronde.
    - 9p4) Een deelnemer met alleen DNF en/of DNS als resultaat komt niet in aanmerking hiervoor.
- 9s) Elke ronde van elk wedstrijdonderdeel moet een tijdslimiet hebben (zie [Reglement A1a](regulations:regulation:A1a)).
- 9t) Als er een wijziging optreedt in de resultaten van een deelnemer nadat de wedstrijd is geëindigd (bijv. fout bij het noteren, straf met terugwerkende kracht), zodanig dat de deelnemer niet had mogen doorgaan naar de volgende ronde (of niet mocht deelnemen aan de ronde), moeten alle resultaten van deze deelnemer voor alle volgende rondes worden verwijderd (zie [Reglement 9u](regulations:regulation:9u)).
    - 9t1) Als een ronde hierdoor niet langer voldoet aan [Reglement 9p1](regulations:regulation:9p1), mogen de resultaten van andere deelnemers niet worden verwijderd.
    - 9t2) Als een ronde hierdoor niet langer voldoet aan [Reglement 9m1](regulations:regulation:9m1), [9m2](regulations:regulation:9m2) of [9m3](regulations:regulation:9m3), mag een opeenvolgende ronde niet worden verwijderd.
    - 9t3) Als er een verandering optreedt in het resultaat van een deelnemer, zodanig dat een andere deelnemer niet door had mogen gaan naar de volgende ronde, mag het resultaat van de tweede deelnemer niet worden verwijderd.
- 9u) Een wedstrijd wordt beschouwd als beëindigd als gelijktijdig aan alle volgende vereisten werd voldaan:
    - 9u1) Alle geplande rondes op de WCA website zijn voltooid.
    - 9u2) De WCA Delegate heeft het einde van de wedstrijd aangekondigd. Als de WCA Delegate het einde van de wedstrijd niet aankondigt, komt één van de volgende zaken in de plaats van deze aankondiging (wat het eerst komt):
        - 9u2a) Alle vermelde WCA Delegates verlaten definitief de wedstrijdlocatie.
        - 9u2b) Het einde van de laatste kalenderdatum van de wedstrijd is bereikt.


## <article-10><solved-state><solvedstate> Artikel 10: Opgeloste toestand

- 10b) Alleen de rusttoestand van de puzzel, nadat de timer is gestopt, wordt in aanmerking genomen.
- 10c) De puzzel kan in elke oriëntatie zijn aan het einde van de poging.
- 10d) Alle delen van een puzzel moeten fysiek aan de puzzel bevestigd zijn en volledig in de vereiste posities zijn geplaatst. Uitzondering: zie [Reglement 5b5](regulations:regulation:5b5).
- 10e) Een puzzel is opgelost als alle gekleurde onderdelen zijn opgelost en alle delen correct zijn uitgelijnd binnen de onderstaande limieten:
    - 10e1) Voor elke twee aangrenzende delen (bijvoorbeeld twee evenwijdige, aangrenzende lagen van een kubus) van de puzzel die meer verkeerd uitgelijnd zijn dan de limiet beschreven in [Reglement 10f](regulations:regulation:10f), wordt de puzzel geacht één extra draaibeweging te vereisen om opgelost te zijn (zie "Outer Block Turn Metric" in [Artikel 12](regulations:article:12)).
    - 10e2) Als er geen verdere draaibewegingen nodig zijn om de puzzel naar de opgeloste toestand te brengen, wordt de puzzel beschouwd als opgelost zonder straf.
    - 10e3) Als er één draaibeweging nodig is, wordt de puzzel beschouwd als opgelost met een tijdstraf (+2 seconden).
    - 10e4) Als er meer dan één draaibeweging nodig is, wordt de puzzel beschouwd als onopgelost (DNF).
- 10f) Limieten voor aanvaardbare verkeerde uitlijning voor puzzels:
    - 10f1) NxNxN Kubussen: max. 45 graden.
    - 10f2) Megaminx: max. 36 graden.
    - 10f3) Pyraminx en Skewb: max. 60 graden.
    - 10f4) Square-1: max. 45 graden (U/D) of 90 graden (/).
- 10h) Puzzels die niet in dit artikel zijn gespecificeerd, worden beoordeeld op basis van de opgeloste toestand zoals gedefinieerd door het algemeen geaccepteerde doel van de puzzel.
    - 10h1) De opgeloste toestand van de Clock wordt bereikt als alle achttien binnenste wijzerplaten naar 12 uur wijzen.
        - 10h1a) Binnenste wijzerplaten die niet duidelijk naar een bepaalde uurmarkering wijzen, worden geacht naar de dichtstbijzijnde uurmarkering te wijzen.


## <article-11><incidents><incidents> Artikel 11: Incidenten

- 11a) Incidenten zijn onder meer:
    - 11a1) Onjuiste uitvoering van procedures van een wedstrijdonderdeel, door officials of deelnemers.
    - 11a2) Verstoringen of onderbrekingen (bijvoorbeeld stroomuitval, activering van een noodalarm).
    - 11a3) Defecte apparatuur.
- 11b) Als er zich een incident voordoet, bepaalt de WCA Delegate een onpartijdige en passende manier van handelen.
- 11d) Als de WCA Reglementen niet volledig duidelijk zijn of als het incident niet onder de WCA Reglementen valt, moet de WCA Delegate een beslissing nemen op basis van eerlijke sportiviteit (zie ook [Reglement 11e3](regulations:regulation:11e3)).
- 11e) De WCA Delegate kan een extra poging aan een deelnemer toekennen ter vervanging van de poging die door het incident werd verstoord. Om in aanmerking te komen voor een extra poging dient de deelnemer op het moment van het incident mondeling of schriftelijk bij de judge en de WCA Delegate in beroep te gaan voordat de oorspronkelijke poging is voltooid. In beroep gaan is geen garantie voor een extra poging.
    - 11e1) een deelnemer een extra poging krijgt, dient er voor deze extra poging een andere scramble-reeks gebruikt te worden. De scramble-reeks moet worden gegenereerd met behulp van een actuele officiële versie van een officieel WCA scramble-programma (zie [Regelement 4f](regulations:regulation:4f)).
    - 11e2) Als een deelnemer een extra poging krijgt, dient de extra poging direct na de poging die de extra poging veroorzaakte te worden uitgevoerd en moet de extra poging de originele regelmatig genummerde poging vervangen.
    - 11e3) Als het onduidelijk is of een incident dient te resulteren in een extra poging, kan aan de deelnemer een voorlopige extra poging worden toegestaan die alleen wordt gebruikt als later wordt vastgesteld dat de extra poging passend was (bijvoorbeeld door een beslissing van de WRC).
- 11f) Beslissingen over een incident kunnen worden ondersteund met video-, foto- of audioanalyse, ter beoordeling van de WCA Delegate.
    - 11f1) Video en soortgelijke vormen van opgenomen bewijs moeten in realtime worden bekeken. Uitzondering: slow-motion of frame-per-frame analyse mag gebruikt worden in de volgende omstandigheden:
        - 11f1a) Het individuele resultaat is een regionaal record of een persoonlijk record in de top 50 van de wereldranglijst.
        - 11f1b) Het gemiddelde resultaat is een regionaal record of een persoonlijk record in de top 50 van de wereldranglijst.
        - 11f1c) Het resultaat is behaald in een finaleronde van een Nationaal Kampioenschap, Continentaal Kampioenschap of Wereldkampioenschap.
        - 11f1d) Om de verwijdering van een straf te ondersteunen die oorspronkelijk door de judge of de WCA Delegate werd beoordeeld, zie [Reglement 11f2a](regulations:regulation:11f2a).
    - 11f2) Bewijs verkregen uit slow-motion of frame-per-frame analyse mag alleen gebruikt worden om de volgende beslissingen te ondersteunen:
        - 11f2a) Het schrappen van gelijk welke straf die oorspronkelijk door de judge of WCA Delegate werd opgelegd.
        - 11f2b) De toepassing van een straf overeenkomstig [Reglement A3c1](regulations:regulation:A3c1), [Regulation A4b](regulations:regulation:A4b) of [Regulation A4b1](regulations:regulation:A4b1).
        - 11f2c) Om bedrog te onderzoeken (zie [Reglement 2k](regulations:regulation:2k)).
- 11g) De WCA Delegate moet ervoor zorgen dat er exemplaren van de Reglementen en Richtlijnen beschikbaar zijn (bijv. gedrukt, digitaal of toegankelijk via internet) voor officials en deelnemers voor raadpleging bij incidenten.
- 11h) Een WCA Delegate kan van deelnemers in ernstige overtreding met [Reglement 2k3](regulations:regulation:2k3) eisen de wedstrijdlocatie te verlaten, rekening houdend met de ernst van de situatie en de best mogelijke handelwijze. Als de deelnemer dit weigert, kunnen er disciplinaire maatregelen volgen in de WCA.
- 11i) Als wordt vastgesteld dat de puzzel van een deelnemer niet correct werd gescrambled nadat deze zijn oplossing heeft voltooid, zijn de volgende reglementen van toepassing:
    - 11i1) In de volgende gevallen moet een extra poging worden toegekend om de getroffen poging te vervangen. Als er geen extra poging wordt toegestaan, wordt het resultaat als DNS beschouwd.
        - 11i1a) Het individuele resultaat is een regionaal record of een persoonlijk record in de top 50 van de wereldranglijst.
        - 11i1b) Het gemiddelde waar het resultaat deel van uitmaakt is een regionaal record of van een persoonlijk record in de top 50 van de wereldranglijst.
        - 11i1c) Het resultaat is behaald in een finaleronde van een Nationaal Kampioenschap, Continentaal Kampioenschap of Wereldkampioenschap.
        - 11i1d) Het resultaat werd behaald door de puzzel op te lossen in minder draaibewegingen dan de limieten gedefinieerd in [Reglement 4b3](regulations:regulation:4b3).
        - 11i1e): Voor 5x5x5 Kubus, 6x6x6 Kubus, 7x7x7 Kubus, Megaminx en 3x3x3 Meervoudig geblinddoekt hoeft geen extra poging te worden toegekend onder de hierboven beschreven omstandigheden.
    - 11i2) In alle andere gevallen kan het resultaat blijven staan. Uitzondering: de WCA Delegate kan naar eigen goeddunken een extra poging toestaan als hij van mening zijn dat dit een aanzienlijk eerlijker resultaat oplevert (bijvoorbeeld: de verkeerde scramble die werd ontvangen was extreem makkelijk en de deelnemer behaalde een nieuw persoonlijk record, de verkeerde scramble had invloed op het podium van een wedstrijdonderdeel of de puzzel werd opzettelijk verkeerd gescrambled).
        - 11i2a) Als een extra poging een aanzienlijk eerlijker resultaat zou opleveren, wordt de oorspronkelijke poging als ongeldig beschouwd (zie [Reglement 9l](regulations:regulation:9l)).
        - 11i2b) Als een extra poging niet kan worden toegekend voor een verkeerde scramble die leidt tot een aanzienlijk oneerlijk resultaat (bijvoorbeeld: de verkeerde scramble werd pas na de wedstrijd ontdekt), wordt het resultaat als DNS beschouwd.
- 11j) Als een deelnemer ten onrechte een scramble ontvangt die hij al heeft ontvangen (d.w.z. een duplicaat van een scramble), zijn de volgende regels van toepassing:
    - 11j1) Als de deelnemer denkt dat hij een duplicaat van een scramble heeft ontvangen tijdens de inspectie, moet hij/zij de poging staken en een WCA Delegate roepen zonder enige draaibeweging op de puzzel toe te passen. Een deelnemer dient niet te worden gestraft voor het foutief melden van een duplicaat van een scramble, ter beoordeling van de WCA Delegate.
    - 11j2) Als de fout wordt opgemerkt tijdens de groep, dient de WCA Delegate ervoor te zorgen dat de deelnemer de juiste scramble ontvangt. Een extra poging kan worden toegekend als de WCA Delegate niet zeker is wat de correcte scramble diende te moeten zijn.
    - 11j3) Als de fout wordt opgemerkt tijdens de wedstrijd maar na de groep, dan moet de ontbrekende poging worden vervangen door een extra poging.
    - 11j4) Als de fout pas na de wedstrijd wordt opgemerkt, wordt het resultaat als DNS beschouwd.


## <article-12><notation><notation> Artikel 12: Notatie

- 12a) Notatie voor alle NxNxN kubussen:
    - 12a1) Face Moves (buitenste laag):
        - 12a1a) Met de klok mee, 90 graden: F (voorkant), B (achterkant), R (rechterkant), L (linkerkant), U (bovenkant), D (onderkant).
        - 12a1b) Tegen de klok in, 90 graden: F', B', R', L', U', D'.
        - 12a1c) 180 graden: F2, B2, R2, L2, U2, D2.
    - 12a2) Outer Block Moves (buitenste laag plus aangrenzende binnenlagen). Voor elk van de hieronder gedefinie erde draaibewegingen is n het totale aantal te verplaatsen lagen, dat in het bereik moet liggen van 1 < n < N (N is het aantal lagen in de puzzel). n mag weggelaten worden, voor een impliciete waarde van n = 2 vlakken. Outer Block Moves zijn:
        - 12a2a) Met de klok mee, 90 graden: nFw, nBw, nRw, nLw, nUw, nDw.
        - 12a2b) Tegen de klok in, 90 graden: nFw', nBw', nRw', nLw', nUw', nDw'.
        - 12a2c) 180 graden: nFw2, nBw2, nRw2, nLw2, nUw2, nDw2.
    - 12a4) Rotaties (volledige puzzel):
        - 12a4a) Met de klok mee, 90 graden: x (dezelfde richting als R of L'), y (dezelfde richting als U of D'), z (dezelfde richting als F of B').
        - 12a4b) Tegen de klok in, 90 graden: x' (dezelfde richting als R' of L), y' (dezelfde richting als U' of D), z' (dezelfde richting als F' of B).
        - 12a4c) 180 graden: x2, y2, z2.
    - 12a5) Outer Block Turn Metric (OBTM) is gedefinieerd als:
        - 12a5a) Elke draaibeweging in de categorieën Face Moves en Outer Block Moves wordt geteld als 1 draaibeweging.
        - 12a5b) Elke draaibeweging uit de categorie Rotaties wordt geteld als 0 draaibewegingen.
    - 12a6) Execution Turn Metric (ETM) is gedefinieerd als: Elke draaibeweging uit de categorieën Face Moves, Outer Block Moves en Rotaties wordt geteld als 1 draaibeweging.
- 12c) Notatie voor Square-1:
    - 12c1) Draaibewegingen worden aangebracht met één van de twee kleinste lagen van de middenlaag aan de linkerkant van de voorkant.
    - 12c2) (X, Y) betekent: draai de bovenlaag X keer 30 graden met de klok mee, draai de onderlaag Y keer 30 graden met de klok mee. X en Y moeten gehele getallen zijn van -5 t.e.m. 6 en kunnen niet allebei gelijk zijn aan 0.
    - 12c3) "/" betekent: draai de rechterhelft van de puzzel 180 graden.
    - 12c4) Telling voor Square-1: (X, Y) telt als 1 draaibeweging, "/" telt als 1 draaibeweging.
- 12d) Notatie voor Megaminx (enkel scrambling-notatie):
    - 12d1) Face Moves:
        - 12d1a) Met de klok mee, 72 graden: U (bovenkant).
        - 12d1b) Tegen de klok in, 72 graden: U' (bovenkant).
    - 12d2) Andere draaibewegingen worden toegepast terwijl 3 stukjes links bovenaan de puzzel vastgehouden worden:
        - 12d2c) Met de klok mee 144 graden draaibeweging van de volledige puzzel behalve de laag van de bovenste drie linkerstukjes: R++ (verticale lagen), D++ (horizontale lagen).
        - 12d2d) Tegen de klok in 144 graden draaibeweging van de volledige puzzel behalve de laag van de bovenste drie linkerstukjes: R-- (verticale lagen), D-- (horizontale lagen).
- 12e) Notatie voor Pyraminx:
    - 12e1) De puzzel is georiënteerd met de onderkant volledig horizontaal en de voorkant gericht naar de persoon die de Pyraminx vasthoudt.
    - 12e2) Met de klok mee, 120 graden: U (bovenste 2 lagen), L (linker 2 lagen), R (rechter 2 lagen), B (achterste 2 lagen), u (bovenste hoekpunt), l (linker hoekpunt), r (rechter hoekpunt), b (achterste hoekpunt).
    - 12e3) Tegen de klok in, 120 graden: U' (bovenste 2 lagen), L' (linker 2 lagen), R' (rechter 2 lagen), B' (achterste 2 lagen), u' (bovenste hoekpunt), l' (linker hoekpunt), r' (rechter hoekpunt), b' (achterste hoekpunt).
- 12g) Notatie voor Clock:
    - 12g1) De puzzel is georiënteerd met 12 uur bovenaan en één van beide zijden naar voren.
    - 12g2) Verplaats de pinnen naar omhoog: UR (rechtsboven), DR (rechtsonder), DL (linksonder), UL (linksboven), U (beide bovenaan), R (beide rechts), D (beide onderaan), L (beide links), ALL (alle).
    - 12g3) Draai een wiel naast een opwaartse pin en beweeg alle pinnen daarna naar beneden: X+ (X draaien met de klok mee), X- (X draaien tegen de klok in).
    - 12g4) Draai de puzzel om zodat 12 uur bovenaan blijft en beweeg dan alle pinnen naar beneden: y2.
- 12h) Notatie voor Skewb:
    - 12h1) De puzzel is georiënteerd met drie kanten volledig zichtbaar, waarbij de bovenkant naar boven wijst.
    - 12h2) Met de klok mee, 120 graden: R (de laag rond het verst zichtbare hoekpunt rechtsonder), U (de laag rond het verst zichtbare hoekpunt bovenaan), L (de laag rond het verste zichtbare hoekpunt linksonder), B (de laag rond het verste niet-zichtbare hoekpunt achteraan).
    - 12h3) Tegen de klok in, 120 graden: R' (de laag rond de verst zichtbare hoekpunt rechtsonder), U' (de laag rond de verst zichtbare bovenste hoekpunt), L' (de laag rond de verste zichtbare hoekpunt linksonder), B' (de laag rond de verste niet-zichtbare hoekpunt achter).
- 12i) Definitie: Een draaibeweging wordt beschouwd als elke verandering aan de toestand van de puzzel in termen van de hierboven gedefinieerde notatie, inclusief uitlijnfouten buiten de grenzen beschreven in [Reglement 10f](regulations:regulation:10f).
    - 12i1) Uitzondering: Voor de Clock worden alleen veranderingen in de positie van de binnenste wijzerplaten van de klok beschouwd als bewegingen. Veranderingen in de toestand van de pinnen worden niet beschouwd als draaibewegingen.


## <article-A><speedsolving><speedsolving> Artikel A: Speedsolving

- A1) Speedsolving pogingen moeten voldoen aan de volgende procedures.
    - A1a) Het organisatieteam moet ten minste één type tijdslimiet voor elke ronde toepassen (tijdslimiet per poging en/of cumulatieve tijdslimiet).
        - A1a1) De standaard tijdslimiet is 10 minuten per poging in een ronde, hoewel het organisatieteam een hogere of lagere tijdslimiet kan aankondigen. In dit geval moet de tijdslimiet dezelfde zijn voor alle pogingen in een ronde.
        - A1a2) Voor andere wedstrijdonderdelen dan 3x3x3 Met minste draaien en 3x3x3 Meervoudig geblinddoekt kan het organisatieteam een cumulatieve tijdslimiet bepalen. De cumulatieve tijdslimiet moet toegepast worden op alle pogingen in 1 ronde (bijvoorbeeld 3 pogingen met een cumulatieve tijdslimiet van 20 minuten) of op alle pogingen in een combinatie van rondes voor verschillende wedstrijdonderdelen. In dit geval is de tijdslimiet voor een bepaalde poging de tijdslimiet of de cumulatieve tijdslimiet min de totale tijd in andere pogingen die tot nu toe meetellen voor de tijdslimiet (zie [Reglement A1a5](regulations:regulation:A1a5)), afhankelijk van welke lager is. Als een ronde een cumulatieve tijdslimiet heeft, mag deze er maximaal één hebben.
        - A1a3) De tijdslimieten voor alle rondes moeten vóór de wedstrijd worden aangekondigd en mogen niet worden gewijzigd nadat de betreffende rondes zijn begonnen. Wijzigingen moeten worden aangebracht ter beoordeling van de WCA Delegate, die de eerlijkheid van de wijziging zorgvuldig moet overwegen.
        - A1a4) De deelnemer moet elke poging binnen de tijdslimiet van de poging beëindigen. Als een deelnemer de tijdslimiet voor een poging bereikt, stopt de judge onmiddellijk de poging en wordt het resultaat geregistreerd als DNF. Uitzondering: 3x3x3 Meervoudig geblinddoekt (zie [Reglement H1b1](regulations:regulation:H1b1)).
        - A1a5) De tijd die meetelt voor de tijdslimiet van een poging is het resultaat na de toepassing van tijdstraffen (als het resultaat geen DNF was) of de tijd die verstreken is in de poging (als het resultaat DNF was).
    - A1b) Als de tijdslimiet voor een poging groter is dan 10 minuten, moet voor de tijdwaarneming een stopwatch worden gebruikt.
        - A1b1) A Stackmat must be used in addition to the stopwatch. Uitzondering: voor wedstrijdonderdelen zonder inspectie waarbij de deelnemer naar verwachting de 10 minuten overschrijdt, is het gebruik van de Stackmat optioneel.
        - A1b2) Als een tijd van de Stackmat-timer beschikbaar is, is dit de originele geregistreerde tijd. Anders (bijvoorbeeld de Stackmat-timer werkte niet goed, duurde meer dan 10 minuten of werd helemaal niet gebruikt) is de tijd van de stopwatch de originele geregistreerde tijd.
    - A1c) Een deelnemer die deelneemt aan een wedstrijdonderdeel moet voldoen aan de vereisten van het wedstrijdonderdeel (zie [Reglement 2k6](regulations:regulation:2k6)).
- A2) Scrambling:
    - A2a) Wanneer een deelnemer wordt opgeroepen voor een ronde, dient de deelnemer de puzzel in opgeloste vorm in te leveren bij de scrambler.
        - A2a1) Als er een wachtruimte voor deelnemers voorzien is, moet de deelnemer in de hem/haar voorziene wachtruimte blijven tot hij/zij geroepen wordt om een poging te voltooien. De deelnemer moet na elke poging terugkeren naar zijn/haar toegewezen wachtruimte als hij/zij nog meer pogingen moet doen in de ronde. Uitzondering: deelnemers mogen de wachtruimte verlaten met toestemming van de WCA Delegate. Straf: diskwalificatie van de poging (DNF), ter beoordeling van de WCA Delegate.
        - A2a2) Als er geen wachtruimte voor deelnemers voorzien is, moet de deelnemer op de hem/haar toegewezen wedstrijdtafel blijven totdat hij/zij alle pogingen in de ronde heeft voltooid. Uitzondering: deelnemers mogen hun toegewezen wedstrijdtafel verlaten met toestemming van de WCA Delegate. Straf: diskwalificatie van de poging (DNF), ter beoordeling van de WCA Delegate.
        - A2a3) Eenmaal opgeroepen voor een ronde, mag een deelnemer niet proberen om een gebied te betreden dat is toegewezen voor scrambling totdat alle deelnemers in hun groep geen verdere pogingen meer hebben ondernomen, tenzij toestemming werd verleend door de WCA Delegate.
    - A2b) Een scrambler scramblet de puzzel volgens de regels in [Artikel 4](regulations:article:4).
        - A2b1) Voor Square-1 kan het organisatieteam beslissen om een dun voorwerp in de puzzel te plaatsen om onbedoelde draaibewegingen te voorkomen vóór het begin van de poging. Als deze voorwerpen worden gebruikt, dient het organisatieteam dit aan te kondigen vóór het begin van de ronde.
    - A2c) Nadat de scrambler de puzzel begint te scramblen, mag de de elnemer de puzzel niet zien tot de inspectiefase begint.
        - A2c1) De scrambler plaatst een cover over de gescramblede puzzel die het onmogelijk maakt voor deelnemers of toeschouwers om gelijk welk deel van de puzzel te zien. De cover blijft over de puzzel tot het begin van de poging.
        - A2c2) Tijdens een wedstrijd mogen deelnemers niet actief proberen te kijken naar een andere deelnemer die een officiële poging voltooit. Als de deelnemer toekijkt hoe een andere deelnemer een scramble probeert die hij/zij nog niet heeft ontvangen, wordt de betreffende poging geregistreerd als DNF.
    - A2d) Bij het overnemen van een puzzel van de scrambler inspecteert de judge kort de puzzel om te zien of de puzzel grondig gescrambled is. De judge meldt elke twijfel bij de scrambler die vervolgens een gedetailleerde controle uitvoert.
        - A2d1) De scrambler of een bevoegde judge moet de gescramblede puzzel controleren en het scoreformulier ondertekenen om te bevestigen dat ze de correct genummerde scramble-reeks hebben toegepast en hebben gecontroleerd of deze overeenkomt met de afbeelding (zie [Reglement 4g](regulations:regulation:4g)). Uitzondering: voor 6x6x6 Kubus, 7x7x7 Kubus en Megaminx mag de scrambler tekenen om te bevestigen dat de puzzel voldoende gescrambled is (zie [Reglement 4g1](regulations:regulation:4g1)). De handtekeningen van de scramblers dienen consistent zijn doorheen de wedstrijd en dienen de scramblers te identificeren.
    - A2e) De judge plaatst de puzzel in een willekeurige oriëntatie op de mat en zorgt ervoor dat de puzzel volledig bedekt blijft.
        - A2e1) De deelnemer mag geen specifieke oriëntatie vragen en de judge mag de oriëntatie waarin hij/zij de puzzel op de mat plaatst niet beïnvloeden op basis van wat hij/zij weet of verwacht over de toestand van de puzzel.
        - A2e2) De deelnemer mag de cover niet zelf verwijderen. Straf: diskwalificatie van de poging (DNF).
- A3) Inspectie:
    - A3a) De deelnemer mag de puzzel aan het begin van elke poging inspecteren.
        - A3a1) De deelnemer krijgt max. 15 seconden om de puzzel te inspecteren en te beginnen met het oplossen.
    - A3b) De judge bereidt de timer voor door hem aan te zetten en zo nodig te resetten. Als er een Generation 5 Pro Timer wordt gebruikt, moet de judge ervoor zorgen dat deze is ingesteld op 2-Pad mode. Daarnaast bereidt de judge ook een stopwatch voor om de inspectie te timen (zie [Reglement A4d](regulations:regulation:A4d)).
        - A3b1) Wanneer de judge denkt dat de deelnemer klaar is, vraagt de judge 'KLAAR?'. De deelnemer moet klaar zijn om de poging te starten binnen één minuut nadat hij/zij is opgeroepen voor de poging, anders verliest de deelnemer de poging (DNS), ter beoordeling van de judge.
        - A3b2) De deelnemer begint de poging door te bevestigen dat hij/zij klaar is en de judge onthult de puzzel en begint de inspectie te timen.
        - A3b3) Wanneer 8 seconden inspectietijd zijn verstreken, zegt de judge "8 SECONDEN".
        - A3b4) Wanneer 12 seconden inspectietijd zijn verstreken, zegt de judge "12 SECONDEN".
        - A3b5) De judge stopt met het timen van de inspectietijd zodra de deelnemer de handen opheft en de timer start (zie [Reglement A4d](regulations:regulation:A4d)).
    - A3c) De deelnemer mag de puzzel tijdens de inspectie oppakken.
        - A3c1) De deelnemer mag geen draaibewegingen of onbedoelde wijzigingen in uitlijning aan de puzzel aanbrengen. Straf: diskwalificatie van de poging (DNF). Uitzondering: zie [Reglement A3c2](regulations:regulation:A3c2) en [Reglement A3c5](regulations:regulation:A3c5).
        - A3c2) Als de delen van de puzzel niet volledig zijn uitgelijnd wanneer de cover wordt verwijderd, mag de deelnemer de vlakken uitlijnen, zolang de uitlijningen binnen de limieten blijven [Reglement 10f](regulations:regulation:10f).
        - A3c3) De deelnemer mag de timer resetten vóór het begin van de poging.
        - A3c4) Voor Square-1, als het gebruik van een dun voorwerp in de puzzel is opgelegd door het organisatieteam (zie [Reglement A2b1](regulations:regulation:A2b1)), kan de deelnemer het voorwerp tijdens de inspectie uit de puzzel verwijderen.
        - A3c5) Voor Square-1 mag de deelnemer niet gestraft worden voor een toevallige draaibeweging binnen de limieten van [Reglement 10f](regulations:regulation:10f).
    - A3d) Aan het einde van de inspectie plaatst de deelnemer de puzzel op de mat, in een willekeurige oriëntatie. De puzzel moet volledig op de mat liggen en mag niet geheel of gedeeltelijk op de timer van de Stackmat rusten. Straf: tijdstraf (+2 seconden).
- A4) Beginnen met oplossen:
    - A4b) De deelnemer gebruikt zijn vingers om de verhoogde sensorvlakken van de Stackmat-timer aan te raken. De handpalmen van de deelnemer moeten naar beneden gericht zijn en zich aan de zijkant van de timer bevinden die zich dichter bij de deelnemer bevindt. Straf: tijdstraf (+2 seconden).
        - A4b1) De deelnemer mag geen fysiek contact hebben met de puzzel bij het begin van het oplossen. Straf: tijdstraf (+2 seconden).
    - A4d) Wanneer de Stackmat-timer wordt gebruikt, dient de deelnemer de handen op de timer te houden tot er een groen lampje te zien is. De timer start zodra de handen van de timer worden gehaald. De deelnemer start met oplossen door de timer te starten.
        - A4d1) De deelnemer moet beginnen met oplossen binnen 15 seconden na aanvang van de inspectie. Straf: tijdstraf (+2 seconden).
        - A4d2) De deelnemer moet beginnen met oplossen binnen 17 seconden na aanvang van de inspectie. Straf: diskwalificatie van de poging (DNF).
        - A4d3) Als een stopwatch wordt gebruikt, start de judge de stopwatch zodra de deelnemer begint met oplossen.
    - A4e) Tijdstraffen voor het starten van het oplossen zijn cumulatief.
- A5) Tijdens het oplossen:
    - A5a) Tijdens het inspecteren of oplossen van de puzzel mag de deelnemer niet communiceren met iemand anders dan de judge of de WCA Delegate. Straf: diskwalificatie van de poging (DNF). Uitzondering: Als de deelnemer geen voordeel behaalt door te communiceren met iemand anders dan de judge of de WCA Delegate, mag het resultaat behouden blijven, ter beoordeling van de WCA Delegate.
    - A5b) Tijdens het inspecteren of oplossen van de puzzel mag de deelnemer geen assistentie krijgen van iemand of een ander object dan het oppervlak (zie ook [Reglement 2i](regulations:regulation:2i)). Straf: diskwalificatie van de poging (DNF).
    - A5c) De deelnemer mag de puzzel tegen het oppervlak houden om de puzzel te manipuleren (zie [Reglement 7f1d](regulations:regulation:7f1d)).
- A6) Stoppen met oplossen:
    - A6a) De deelnemer stopt het oplossen door de puzzel los te laten en vervolgens de timer te stoppen. Als een stopwatch wordt gebruikt, stopt de judge de stopwatch zodra de deelnemer dit doet.
        - A6a1) Als de judge niet onmiddellijk beschikbaar is om de stopwatch te stoppen wanneer een stopwatch in gebruik is, mag de deelnemer de stopwatch stoppen.
    - A6b) De deelnemer is verantwoordelijk voor het correct stoppen van de Stackmat-timer.
        - A6b1) Als de timer stopt vóór het einde van de oplossing en de timer een tijd duidelijk onder 0,06 seconden laat zien, wordt de poging vervangen door een extra poging. Uitzondering: Er is geen extra poging nodig als de WCA Delegate vaststelt dat de timer opzettelijk werd gestopt, of als gevolg van een ongewone interactie met de timer (bijv. slechts minimaal contact maken met de timer, de handen niet netjes van de timer weghalen).
        - A6b2) Als de timer stopt vóór het einde van de oplossing en een tijd van 0,06 seconden of meer aangeeft, wordt de poging gediskwalificeerd (DNF). Uitzondering: De WCA Delegate kan een extra poging toekennen als zij denken dat de timer misschien niet goed werkte en de deelnemer de timer niet opzettelijk stopte.
    - A6c) De deelnemer moet de puzzel volledig loslaten voordat hij/zij de timer stopt. Straf: diskwalificatie van de poging (DNF). Uitzondering: Als er geen draaibewegingen of wijzigingen in uitlijning zijn toegepast na het stoppen van de timer en vóór het loslaten van de puzzel, kan in plaats daarvan een tijdstraf (+2 seconden) worden toegekend, ter beoordeling van de judge.
    - A6d) De deelnemer moet de Stackmat-timer met beide handen stoppen, plat op de sensoren met de handpalmen naar beneden. Straf: tijdstraf (+2 seconden).
    - A6e) Na het loslaten van de puzzel mag de deelnemer de puzzel niet aanraken, een draaibeweging uitvoeren of de uitlijning wijzigen totdat de judge de puzzel heeft geïnspecteerd.
        - A6e1) Straf voor het uitvoeren van een draaibeweging aan de puzzel na het stoppen van de timer: diskwalificatie van de poging (DNF).
        - A6e2) Straf voor het aanraken van de puzzel na het stoppen van de timer zonder het uitvoeren van draaibewegingen: tijdstraf (+2 seconden). Uitzondering: als de deelnemer onmiddellijk na het stoppen van de timer de puzzel kort aanraakt zonder de toestand ervan te beïnvloeden, kan de tijdstraf worden opgeheven, ter beoordeling van de judge (zie [Reglement 11f](regulations:regulation:11f)).
    - A6f) De deelnemer mag de timer niet resetten totdat de judge het resultaat op het scorebriefje heeft genoteerd. Straf: diskwalificatie van de poging (DNF), ter beoordeling van de judge. Uitzondering: zie [Reglement A7c5](regulations:regulation:A7c5).
        - A6f1) Als de deelnemer de timer reset voordat het resultaat volledig is vastgelegd, mag de judge het resultaat niet uit het geheugen of uit video- of fotografisch bewijsmateriaal noteren en moet hij/zij de poging in plaats daarvan diskwalificeren (DNF).
    - A6g) De judge bepaalt of de puzzel is opgelost. Als de puzzel slecht is uitgelijnd, mag de puzzel niet aangeraakt worden totdat de judge de finale toestand heeft bepaald.
    - A6h) In het geval van een geschil mogen geen draaibewegingen of uitlijningen worden toegepast op de puzzel totdat het geschil is opgelost.
    - A6i) Tijdstraffen voor het stoppen van het oplossen zijn cumulatief.
- A7) Vastleggen van het resultaat:
    - A7a) De judge vertelt de deelnemer het resultaat.
        - A7a1) De judge dient aan de deelnemer mee te delen dat de puzzel is opgelost, of dat er een straf wordt toegekend.
    - A7b) De judge noteert het resultaat op een scorebriefje en ondertekent naast het resultaat om te bevestigen dat het resultaat correct, volledig, correct geformatteerd en duidelijk leesbaar is. De handtekeningen van de judges dienen consistent zijn doorheen de wedstrijd en dienen de judges te identificeren.
        - A7b1) Als er straffen worden toegekend, registreert de judge de originele geregistreerde tijd die wordt weergegeven op de timer, samen met eventuele straffen. Het formaat dient 'T + X + Y = F' te zijn, waarbij T staat voor de tijd zoals weergegeven op de timer (de 'originele geregistreerde tijd'), X voor een som van tijdstraffen tijdens de poging en F voor het eindresultaat (bijvoorbeeld 17,65 + 4 = 21,65).
    - A7c) De deelnemer moet het geregistreerde resultaat controleren en het scorebriefje ondertekenen om te bevestigen dat het resultaat correct, volledig, correct geformatteerd en duidelijk leesbaar is. Hiermee is de poging voltooid.
        - A7c1) Als de deelnemer of de judge weigert het scorebriefje te aanvaarden en ondertekenen, moet het geschil opgelost worden door de WCA Delegate.
        - A7c2) Als de deelnemer bewust een poging ondertekent (of anderszins markeert) voordat hij/zij ermee is begonnen, verliest hij/zij de poging en wordt het resultaat als DNS beschouwd. Uitzondering: voor 3x3x3 Meervoudig geblinddoekt kan de deelnemer het aantal te proberen kubussen op het scorebriefje schrijven.
        - A7c3) Als de deelnemer een poging ondertekent (of anderszins markeert) na het starten van de poging, maar voordat de judge het resultaat heeft vastgelegd, wordt de poging als onvoltooid beschouwd (DNF).
        - A7c4) De deelnemer mag geen poging ondertekenen voordat de judge de poging heeft geregistreerd en ondertekend. De deelnemer is uiteindelijk verantwoordelijk om ervoor te zorgen dat hij/zij en de judge een poging hebben ondertekend. Als bij een poging één of beide handtekeningen ontbreken nadat de judge het scorebriefje aan de score-invoerder heeft overhandigd (zie [Reglement A7f](regulations:regulation:A7f)), wordt de poging als onvoltooid beschouwd (DNF).
        - A7c5) Ontbrekende handtekeningen die gevonden worden vóór het einde van de wedstrijd (zie [Reglement 9u](regulations:regulation:9u)) kunnen toegevoegd worden door de judge en/of de deelnemer, ter beoordeling van de WCA Delegate.
        - A7c6) De handtekeningen van de deelnemers dienen consistent zijn doorheen de wedstrijd en dienen de deelnemers te identificeren. Deelnemers mogen niet opzettelijk verkeerd tekenen. Straf: diskwalificatie van de poging (DNF), ter beoordeling van de WCA Delegate.
        - A7c7) De deelnemer dient het scorebriefje nergens anders te markeren dan in het daarvoor bestemde gebied.
        - A7c8) Als een handtekening werd gemist door de onervarenheid van de deelnemer, kan deze op elk moment worden toegevoegd, ter beoordeling van de WCA Delegate. Als het niet langer mogelijk is om het scorebriefje fysiek te laten ondertekenen door de deelnemer of de judge, kan een verklaring dat het resultaat correct werd geregistreerd als handtekening worden aanvaard, ter beoordeling van de WCA Delegate.
    - A7f) Wanneer het scorebriefje van een deelnemer voor een ronde volledig is, overhandigt de judge het scorebriefje aan de score-invoerder.
    - A7g) Ter beoordeling van de WCA Delegate kan een incident of straf veroorzaakt door de onervarenheid van een deelnemer worden vervangen door een extra poging.


## <article-B><blindfolded><blindfoldedsolving> Artikel B: Geblinddoekt Oplossen

- B1) Standaard speedsolving procedures worden gevolgd, zoals beschreven in [Artikel A](regulations:article:A) (Speed Solving). Aanvullende reglementen die de overeenkomstige procedures in [Artikel A](regulations:article:A) vervangen worden hieronder beschreven.
    - B1a) Er is geen inspectieperiode (het oplossen start aldus op hetzelfde tijdstip als de poging).
    - B1b) De deelnemer voorziet zijn eigen blinddoek.
- B2) Starten van de poging:
    - B2a) De judge reset de timer(s) zoals in [Reglement A3b](regulations:regulation:A3b) en geeft aan klaar te zijn voor de deelnemer om te poging te starten (bijvoorbeeld door de puzzelcover voor de deelnemer te plaatsen en te zeggen "KLAAR", wat aangeeft klaar te zijn). De deelnemer moet klaar zijn om de poging te starten binnen één minuut nadat hij/zij is opgeroepen voor de poging. Anders verliest de deelnemer de poging (DNS), ter beoordeling van de judge.
    - B2b) Wanneer de Stackmat-timer wordt gebruikt, gebruikt de deelnemer zijn vingers om de verhoogde sensorvlakken van de timer aan te raken. De handpalmen van de deelnemer moeten naar beneden gericht zijn en zich aan de zijkant van de timer bevinden die zich dichter hem/haar bevindt. Straf: tijdstraf (+2 seconden).
    - B2c) Wanneer de Stackmat-timer wordt gebruikt, mag de deelnemer geen fysiek contact hebben met de puzzel vóór het begin van de poging. Straf: tijdstraf (+2 seconden).
    - B2d) Wanneer de Stackmat-timer wordt gebruikt, dient de deelnemer de handen op de timer te houden tot er een groen lampje te zien is. De timer start zodra de handen van de timer worden gehaald. De deelnemer start de poging en de oplossing door de timer te starten.
        - B2d1) De deelnemer verwijdert de cover van de puzzel nadat de timer is gestart.
        - B2d2) Als een stopwatch wordt gebruikt in aanvulling op de Stackmat-timer, start de judge de stopwatch zodra de deelnemer begint met oplossen.
    - B2f) Als een stopwatch in gebruik is als de enige timer, bevestigt de deelnemer klaar te zijn en begint de deelnemer door de cover te verwijderen. De judge start de stopwatch zodra de deelnemer begint met oplossen.
- B3) Memorisatiefase:
    - B3a) De deelnemer mag de puzzel oppakken tijdens de memorisatiefase.
    - B3b) De deelnemer mag geen fysieke aantekeningen maken. Straf: diskwalificatie van de poging (DNF).
    - B3c) De deelnemer mag tijdens de memorisatiefase geen draaibewegingen of bewuste wijzigingen in uitlijning op de puzzel uitvoeren. Straf: diskwalificatie van de poging (DNF).
    - B3d) Als de delen van de puzzel niet volledig zijn uitgelijnd, mag de deelnemer de kanten uitlijnen, zolang de verkeerde uitlijningen binnen de limieten blijven van [Reglement 10f](regulations:regulation:10f) (zie [Reglement A3c2](regulations:regulation:A3c2)).
- B4) Geblinddoekte fase:
    - B4a) De deelnemer zet de blinddoek op om de geblinddoekte fase te starten.
        - B4a1) Totdat de deelnemer de eerste draaibeweging op de puzzel uitvoert, mag de blinddoek worden afgedaan om terug te keren naar de memorisatiefase.
    - B4b) De deelnemer mag geen draaibewegingen of bewuste wijzigingen in uitlijning op de puzzel uitvoeren voordat hij/zij de blinddoek volledig heeft opgezet. Straf: diskwalificatie van de poging (DNF).
    - B4c) Zodra de deelnemer de eerste draaibeweging op de puzzel uitvoert, moet de judge ervoor zorgen dat er een ondoorzichtig voorwerp (bijvoorbeeld een blad papier of karton) tussen het gezicht van de deelnemer en de puzzel is.
        - B4c1) In alle gevallen moet de deelnemer de blinddoek zodanig dragen dat zijn zicht op de puzzel nog steeds duidelijk geblokkeerd zou zijn als het ondoorzichtige voorwerp niet in de weg zou staan.
        - B4c2) Een zichtblokkering moet zo geplaatst worden dat het zicht van de deelnemer op de puzzel nog steeds duidelijk geblokkeerd zou zijn als hij/zij geen blinddoek droeg.
        - B4c3) Als de judge en de deelnemer het van tevoren eens zijn, of als het organisatieteam dit vereist, kan een geschikt voorwerp (bijvoorbeeld: een muziekstandaard, het oppervlak van de tafel) dat door de deelnemer is geplaatst, worden gebruikt als zichtblokkering. De deelnemer moet een redelijke poging doen om de zichtblokkering zelf te plaatsen. Straf: diskwalificatie van de poging (DNF). Als de zichtblokkering niet zo geplaatst is dat het zicht van de deelnemer op de puzzel nog steeds duidelijk geblokkeerd zou zijn als hij/zij geen blinddoek droeg, dient er een extra zichtblokkering geplaatst te worden door de judge.
    - B4d) De deelnemer mag de puzzel op geen enkel moment tijdens de geblinddoekte fase bekijken. Straf: diskwalificatie van de poging (DNF).
- B5) Stoppen met oplossen:
    - B5a) Wanneer de Stackmat-timer wordt gebruikt, stopt de deelnemer het oplossen door de puzzel los te laten en vervolgens de timer te stoppen.
        - B5a1) Als een stopwatch wordt gebruikt in aanvulling op de Stackmat-timer, stopt de judge de stopwatch zodra de deelnemer stopt met oplossen.
    - B5b) Als een stopwatch in gebruik is als de enige timer, stopt de deelnemer het oplossen door de puzzel los te laten en de judge te melden klaar te zijn met het oplossen. De judge stopt de stopwatch zodra de deelnemer dit doet.
        - B5b1) Het standaard meldingssignaal van de deelnemer bestaat uit het loslaten van de puzzel(s) uit de handen en het plaatsen van de handen op het oppervlak, met de handpalmen naar beneden. De deelnemer en de judge kunnen voor de start van de poging een andere geschikte melding afspreken.
    - B5c) Als de deelnemer de puzzel niet aanraakt, mag de blinddoek verwijderd worden voordat de timer gestopt wordt. De puzzel mag niet aangeraakt worden tot het einde van de oplossing. Straf voor het aanraken van de puzzel: diskwalificatie van de poging (DNF).


## <article-C><one-handed><onehandedsolving> Artikel C: Oplossen met één hand

- C1) Standaard speedsolving procedures worden gevolgd, zoals beschreven in [Artikel A](regulations:article:A) (Speed Solving). Aanvullende reglementen die de overeenkomstige procedures in [Artikel A](regulations:article:A) vervangen worden hieronder beschreven.
    - C1b) Tijdens het oplossen mag de deelnemer maar één hand gebruiken om de puzzel te manipuleren. Straf: diskwalificatie van de poging (DNF).
        - C1b2) Als er een defect aan de puzzel optreedt en de deelnemer kiest ervoor om het te herstellen, mag de puzzel enkel hersteld worden met de oplossende hand. Straf: diskwalificatie van de poging (DNF).
        - C1b3) Als er andere lichaamsdelen van de deelnemer in contact komen met de puzzel of delen van de puzzel zonder de bedoeling van de deelnemer en zonder draaibewegingen uit te voeren, wordt dit niet beschouwd als het manipuleren van de puzzel, ter beoordeling van de judge.
        - C1b4) Tijdens het oplossen mag de deelnemer de puzzel tegen het oppervlak houden om de puzzel te manipuleren (zie [Reglement 7f1d](regulations:regulation:7f1d)).
    - C1c) Tijdens het oplossen, als een deelnemer de puzzel met één hand oplost, mag de puzzel niet met de andere hand aangeraakt worden. Straf: diskwalificatie van de poging (DNF).


## <article-E><fewest-moves><fewestmovessolving> Artikel E: Oplossen met minste draaien

- E2) Procedure voor 3x3x3 Met minste draaien:
    - E2a) De judge verstrekt een scramble-reeks en papier aan alle deelnemers. De judge start dan de stopwatch en roept 'GO'.
        - E2a1) Voordat de poging is begonnen, mag de deelnemer niet schrijven op het papier dat bedoeld is voor de poging. Uitzondering: de deelnemer mag informatie om de poging te identificeren noteren (zie [Reglement E2c1](regulations:regulation:E2c1)). Als ze deze informatie schrijven op het papier dat de scramble-reeks bevat, moeten ze enkel schrijven op de kant zonder de scramble-reeks vóór de poging. Straf voor het noteren van andere informatie dan voor het identificeren van de poging: diskwalificatie van de poging (DNF).
    - E2b) Alle deelnemers hebben een totale tijdslimiet van 60 minuten om een oplossing te vinden en op te schrijven.
        - E2b1) De judge dient na 55 minuten 'NOG 5 MINUTEN' aan te kondigen en moet 'STOP' roepen na 60 minuten.
    - E2c) Na 60 minuten moet elke deelnemer aan de jury één blad papier overhandigen met een geschreven oplossing en informatie om de poging te identificeren. De oplossing van de deelnemer wordt als correct beschouwd als een bij aanvang opgeloste puzzel na het toepassen van de scramble-reeks en de oplossing resulteert in een opgeloste puzzel. Straf voor een onjuiste oplossing: diskwalificatie van de poging (DNF).
        - E2c1) Informatie om de poging te identificeren is: de naam van de deelnemer, WCA ID of wedstrijdregistratie-ID (min. één, meerdere optioneel), en opt ioneel de naam van de wedstrijd, de ronde, of het nummer van de poging. Straf voor een ingediende oplossing zonder informatie om de poging te identificeren: diskwalificatie van de poging (DNF). Informatie om de poging te identificeren kan worden toegevoegd door de deelnemer nadat de poging werd ingediend maar voor het einde van de competitie, ter beoordeling van de WCA Delegate en onder direct toezicht van een judge. De deelnemer mag niets schrijven na de tijdslimiet zonder toezicht van de judge en mag geen wijzigingen aanbrengen aan de oplossing. Straf: diskwalificatie van de poging (DNF).
        - E2c2) De oplossing moet een ondubbelzinnige reeks draaibewegingen zijn met elke draaibeweging uitgeschreven in opeenvolgende volgorde. Straf voor een onduidelijke oplossing: diskwalificatie van de poging (DNF).
        - E2c3) De deelnemer dient duidelijk te maken welke draaibewegingen bedoeld zijn om deel uit te maken van zijn oplossing, door de uit te sluiten draaibewegingen duidelijk zwart te maken/te doorstrepen, of door een enkele omlijning rond zijn oplossing te tekenen.
        - E2c4) Enkel cijfers, letters en apostrofs worden beschouwd als onderdeel van de oplossing van een deelnemer. Andere symbolen worden genegeerd. De overgebleven oplossing mag alleen draaibewegingen gebruiken die exact gedefinieerd zijn als notatie voor de 3x3x3 Kubus in [Reglement 12a](regulations:regulation:12a). Straf: diskwalificatie van de poging (DNF).
        - E2c6) Als een deelnemer een onjuist hoofdlettergebruik gebruikt voor een draaibeweging gedefinieerd in [Reglement 12a](regulations:regulation:12a), dient dit te worden geïnterpreteerd alsof het een correct hoofdlettergebruik betreft en als geldige notatie worden geaccepteerd.
        - E2c7) Elk geschrift of andere markering op het oplossingsblad dat duidelijk geen deel uitmaakt van de bedoelde oplossing van de deelnemer kan genegeerd worden, ter beoordeling van de judge.
        - E2c8) Deelnemers mogen hun oplossing niet opzettelijk moeilijker te beoordelen maken door draaibewegingen of symbolen te gebruiken die niet gedefinieerd zijn als notatie voor de 3x3x3 Kubus, onjuist hoofdlettergebruik of op welke andere manier dan ook. Straf: diskwalificatie van de poging (DNF), ter beoordeling van de WCA Delegate.
    - E2d) Het resultaat van de deelnemer is het aantal draaibewegingen in hun oplossing, berekend met de Outer Block Turn Metric (zie [Reglement 12a5](regulations:regulation:12a5)).
        - E2d1) De oplossing van de deelnemer mag niet langer zijn dan 80 draaibewegingen (inclusief rotaties) als deze wordt berekend met de Execution Turn Metric (zie [Reglement 12a6](regulations:regulation:12a6)). Straf: diskwalificatie van de poging (DNF).
    - E2e) De oplossing van de deelnemer mag niet rechtstreeks worden afgeleid van een deel van de scramble-reeks.– Straf: diskwalificatie van de poging (DNF), ter beoordeling van de WCA Delegate.
        - E2e1) De WCA Delegate kan de deelnemer vragen om het doel van elke draaibeweging in zijn/haar oplossing uit te leggen, ongeacht de scramble-reeks. Als de deelnemer geen geldige verklaring kan geven, wordt de poging gediskwalificeerd (DNF).
- E3) De deelnemer mag tijdens de poging de volgende objecten gebruiken. Straf voor het gebruik van niet-toegestane objecten: diskwalificatie van de poging (DNF).
    - E3a) Papier (voorzien door de judge), het oplossingenblad (voorzien door de judge), een afbeelding van de scramble voor die poging (die op het papier of op het oplossingenblad kan staan) en pennen/potloden of gelijkwaardig (voorzien door de judge, of optioneel zelf meegebracht).
    - E3b) 3x3x3 Kubussen (max. 3, zelf meegebracht), zoals beschreven in [Artikel 3](regulations:article:3) vóór de start van de poging.
    - E3c) Stickers (zelf meegebracht).
    - E3d) Stopwatch of horloge (zelf meegebracht) om de verstreken tijd bij te houden, als deze is goedgekeurd door de WCA Delegate.
    - E3e) Andere niet-elektronische hulpmiddelen die geen oneerlijk voordeel opleveren, ter beoordeling van de WCA Delegate (zie [Reglement 2i1](regulations:regulation:2i1)).
    - E3f) Gereedschap om markeringen te verwijderen (zelf meegebracht), zoals correctievloeistof, correctietape of gummen.
- E4) De WCA Delegate kan ervoor kiezen om de oplossingen te publiceren (bijvoorbeeld foto's van de scorebriefjes of transcripties van oplossingen).
- E5) De deelnemer mag met niemand anders communiceren dan met de WCA Delegate of de judge. Deze communicatie dient te gaan over de WCA Reglementen en de deelnemer mag geen hulp krijgen bij het afleiden van zijn oplossing. Straf: diskwalificatie van de poging (DNF).
- E6) Een deelnemer mag meedoen aan een poging 3x3x3 Met minste draaien die al bezig is, ter beoordeling van de WCA Delegate. Uitzondering: een deelnemer mag niet deelnemen aan een lopende poging in de volgende gevallen:
    - E6a) Een deelnemer heeft zijn poging al beëindigd (zie [Richtlijn E2b+](guidelines:guideline:E2b+)).
    - E6b) De poging vindt plaats in een wedstrijd met meerdere fysieke locaties (bijvoorbeeld “3x3x3 Met minste draaien simultane wedstrijden”).
    - E6c) Het risico bestaat dat informatie over de scramble bekend is bij de deelnemer die wil deelnemen.


## <article-H><multiple-blindfolded><multipleblindfoldedsolving> Artikel H: Oplossen van Meervoudig Geblinddoekt

- H1) Standaard geblinddoekt speedsolving procedures worden gevolgd, zoals beschreven in [Artikel B](regulations:article:B) (Blindfolded Solving). Aanvullende reglementen die de overeenkomstige procedures in [Artikel B](regulations:article:B) vervangen worden hieronder beschreven.
    - H1a) Vóór een poging moet de deelnemer het aantal puzzels (min. 2) die hij/zij wil proberen bij het organisatieteam inleveren.
        - H1a1) Een deelnemer mag het aantal puzzels niet wijzigen nadat hij/zij zijn/haar aantal bij het organisatieteam heeft ingeleverd.
        - H1a2) Een deelnemer mag verzoeken om zijn inlevering privé te houden totdat alle deelnemers hun aantallen hebben ingeleverd. Zodra alle deelnemers hun aantallen hebben gerapporteerd, wordt de informatie openbaar (een deelnemer kan bijvoorbeeld naar de aantallen van andere deelnemers vragen voordat hij/zij met zijn/haar poging begint).
        - H1a3) Vóór de poging moeten de gescramblede puzzels op een willekeurige manier op de tafel worden geplaatst, terwijl ervoor gezorgd wordt dat ze volledig bedekt blijven. De puzzels dienen in een zo vierkant mogelijke vorm te worden geplaatst en niet te worden gestapeld (bijvoorbeeld 8 puzzels dienen in 2 rijen van 3 puzzels en 1 rij van 2 puzzels te worden gerangschikt en in één enkele laag).
    - H1b) Als een deelnemer minder dan 6 puzzels probeert, geldt er een tijdslimiet van 10 minuten maal het aantal puzzels in de poging. Anders is de tijdslimiet 60 minuten.
        - H1b1) De deelnemer kan het einde van de poging op elk moment aangeven. Als en wanneer de tijdslimiet is bereikt, stopt de judge de poging en wordt het resultaat vastgelegd. De tijdslimiet voor de poging telt als de originele geregistreerde tijd.
    - H1d) Tijdstraffen voor de puzzels van de poging zijn cumulatief.
    - H1e) De deelnemer mag geen zetten draaibewegingen uitvoeren op één of meerdere puzzels tijdens de memorisatiefase. Straf: diskwalificatie van de poging (DNF). Uitzondering: deze individuele puzzels kunnen als onopgelost worden beschouwd aan het einde van de poging in plaats van de hele poging te diskwalificeren, ter beoordeling van de WCA Delegate.
- H2) De deelnemer mag zelf zorgen voor een vlakke bedekking (bijvoorbeeld een mat of een doek) voor het oppervlak, ter beoordeling van de WCA Delegate. Als de deelnemer dit wenst, moet het verzoek op hetzelfde moment worden ingediend als het aantal puzzels (zie [Reglement H1a](regulations:regulation:H1a)).
