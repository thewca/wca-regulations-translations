# <wca-title>WCA Richtlijnen

<version>Versie: 1 januari 2025


## Opmerkingen

### WCA Reglementen

De WCA Richtlijnen zijn aanvullend op de [WCA Reglementen](regulations:top). Zie de Reglementen voor meer informatie over de WCA.

### Nummering

De Richtlijnen zijn genummerd in overeenstemming met gerelateerde Reglementen. Let op: meerdere Richtlijnen kunnen overeenkomen met hetzelfde Reglement en sommige Richtlijnen komen overeen met Reglementen die niet meer bestaan.

### Labels

Om informatiever te zijn wordt elke Richtlijn geclassificeerd met één van de volgende labels. Let op: dit dient te worden behandeld als metadata, niet als een beschrijving van het belang.

- <label>[AANVULLING] Aanvullende informatie ter aanvulling op de Reglementen.
- <label>[VERDUIDELIJKING] Informatie om mogelijke vragen over de interpretatie van de Reglementen te beantwoorden.
- <label>[UITLEG] Informatie om de bedoeling van de Reglementen te verduidelijken.
- <label>[AANBEVELING] Iets wat niet strikt verplicht is, maar wat indien mogelijk dient te worden gedaan.
- <label>[HERINNERING] Informatie die door andere Reglementen/Richtlijnen kan worden beantwoord maar waarvan de relevantie de moeite van het herhalen waard is.
- <label>[VOORBEELD] Een voorbeeld van hoe een Reglement moet worden toegepast.


## <contents> [Inhoudsopgave](guidelines:contents)

<table-of-contents>


## <article-1><officials><officials> Artikel 1: Officials

- 1c+) [VERDUIDELIJKING] Als er meerdere WCA Delegates zijn aangesteld voor de wedstrijd, verwijst "WCA Delegate" naar gelijk welke onder hen. "WCA Delegate" verwijst ook naar iedereen die door een aangestelde WCA Delegate werd aangeduid om een relevante verantwoordelijkheid van de WCA Delegate tijdens een wedstrijd te vervullen.
- 1c++) [VERDUIDELIJKING] WCA Delegates mogen de wedstrijd bijwonen zonder te zijn aangesteld als WCA Delegate voor de wedstrijd. "WCA Delegate" verwijst aldus enkel naar hen als ze door een aangestelde WCA Delegate werden aangeduid om een relevante verantwoordelijkheid van de WCA Delegate tijdens een wedstrijd te vervullen (zie [Richtlijn 1c+](guidelines:guideline:1c+)).
- 1h+) [AANBEVELING] Deelnemers in dezelfde groep dienen dezelfde scramble-reeks te gebruiken. Verschillende groepen dienen verschillende scramble-reeksen te gebruiken.
- 1h++) [AANBEVELING] Alle pogingen in de laatste ronde van een wedstrijdonderdeel, evenals alle pogingen 3x3x3 Met minste draaien, dienen dezelfde scramble-reeksen te hebben voor alle deelnemers (d.w.z. slechts één groep).
- 1h+++) [AANVULLING] Deelnemers mogen vragen om in een aparte groep te mogen deelnemen op een ander tijdstip dan het geplande tijdstip voor de ronde. De WCA Delegate dient zorgvuldig de eerlijkheid en praktische uitvoerbaarheid van de situatie te overwegen alvorens zulke verzoeken goed te keuren en dient ervoor te zorgen dat zulke pogingen in overeenstemming zijn met [Reglement 9l](regulations:regulation:9l) (d.w.z. ze moeten starten nadat alle deelnemers hun pogingen van een vorige ronde van hetzelfde wedstrijdonderdeel hebben beëindigd en eindigen voordat een deelnemer een poging is begonnen voor een volgende ronde van hetzelfde wedstrijdonderdeel). Deelnemers die zulke aanpassingen vragen, dienen vóór de wedstrijd contact op te nemen met het organisatieteam en de WCA Delegate. Uitzondering: dergelijke aanpassingen zijn niet toegestaan voor 3x3x3 Met minste draaien, dat zijn eigen beperkte aanpassingen specificeert in [Richtlijn E2b++](guidelines:guideline:E2b++).
- 1h1a+) [VERDUIDELIJKING] Judges die meedoen aan een 3x3x3 Met minste draaien poging die ze jureren mogen niet beginnen met het beoordelen van pogingen totdat ze klaar zijn met hun eigen poging. Ze mogen beginnen met beoordelen voor het einde van de 60 minuten als ze hun poging vroegtijdig hebben ingeleverd (zie [Richtlijn E2b+](guidelines:guideline:E2b+)). Ze zouden een andere judge moeten vragen om hun eigen poging te beoordelen.


## <article-2><competitors><competitors> Artikel 2: Deelnemers

- 2c+) [AANVULLING] Nieuwe deelnemers moeten zich registreren met hun officiële naam of de naam die ze in het echte leven prefereren. Achternamen moeten officiële achternamen zijn.
- 2c2+) [VERDUIDELIJKING] Een WCA profiel is de verzameling van data gerelateerd aan een deelnemer en bevat zijn/haar persoonlijke informatie (naam, land, gender en geboortedatum) evenals al hun resultaten in officiële WCA wedstrijden.
- 2d+) [AANVULLING] De geboortedatum en contactgegevens dienen speciaal te worden beveiligd.
- 2d++) [HERINNERING] Als een derde partij (bijvoorbeeld een journalist) het organisatieteam vraagt om in contact te worden gebracht met een deelnemer, dient eerst aan de deelnemer toestemming te worden gevraagd.
- 2e+) [VERDUIDELIJKING] Als een deelnemer meerdere nationaliteiten heeft, kan hij/zij kiezen welk land hij/zij vertegenwoordigt bij zijn/haar eerste wedstrijd.
- 2e++) [AANVULLING] De WCA Delegate dient van elke nieuwe deelnemer ook de naam en geboortedatum te verifiëren door middel van documenten (bijvoorbeeld een paspoort) tijdens zijn/haar eerste wedstrijd.
- 2e3+) [VERDUIDELIJKING] Staatloze deelnemers hebben geen nationale records en rangordes, noch continentale records en rangordes.
- 2i+) [AANVULLING] Hoewel de deelnemer een stopwatch mag oppakken om de huidige tijd te bekijken (als hij/zij niet geblinddoekt is), mag hij/zij de tijdwaarneming van de stopwatch niet starten, stoppen, pauzeren of anderszins beïnvloeden. Uitzondering: De deelnemer mag de stopwatch stoppen aan het einde van de poging als de judge niet onmiddellijk beschikbaar is (zie [Reglement A6a1](regulations:regulation:A6a1)).
- 2i++) [AANVULLING] Het organisatieteam mag de deelnemer een onofficiële stopwatch geven om de verstreken tijd te bekijken (gestart samen met de hoofdstopwatch). In dat geval mag de deelnemer de officiële stopwatch niet aanraken. Uitzondering: Zie de uitzondering in [Richtlijn 2i+](guidelines:guideline:2i+).
- 2i+++) [HERINNERING] Bluetooth-puzzels worden beschouwd als elektronische toestellen.
- 2i++++) [VERDUIDELIJKING] De deelnemer mag alleen een elektronisch toestel gebruiken als dit voor een welbepaald doel wordt gebruikt.
- 2i+++++) [VOORBEELD] Voorbeelden die niet beschouwd worden als het gebruik van een elektronisch toestel: een camera bewegen, een telefoon omdraaien of een smartwatch dragen.
- 2i++++++) [VOORBEELD] Voorbeelden van het gebruik van een elektronisch toestel: een cameraknop indrukken, een bericht op een telefoon of smartwatch controleren.
- 2i+++++++) [VERDUIDELIJKING] Toestellen die voorheen elektronisch waren maar waarvan de elektronische onderdelen zijn verwijderd, kunnen worden toegestaan, ter beoordeling van de WCA Delegate.
- 2i1b+) [VERDUIDELIJKING] Dit omvat relevante toestellen die zijn uitgeschakeld of losgekoppeld.
- 2i2+) [VERDUIDELIJKING] De deelnemer mag overal een camera of microfoon vasthouden of dragen, zolang de live beelden van de camera niet zichtbaar zijn voor de deelnemer.
- 2j2+) [VOORBEELD] Als een deelnemer bijvoorbeeld wordt gediskwalificeerd van een wedstrijdonderdeel omdat hij/zij niet is komen opdagen voor de laatste ronde, blijven zijn/haar resultaten van eerdere rondes geldig.
- 2j2++) [VOORBEELD] Als de WCA Delegate een deelnemer diskwalificeert tijdens zijn/haar derde poging in een ronde, dan worden alleen de derde poging en alle volgende pogingen in dat onderdeel gediskwalificeerd, zelfs als de omstandigheden die aanleiding gaven tot de diskwalificatie zich voor deze poging voordeden.
- 2k6+) [VERDUIDELIJKING] WCA Delegates dienen enkel naar eigen oordeel te voorkomen dat deelnemers een ernstig nadeel vormen voor de wedstrijd (bijvoorbeeld verspillen van tijd en/of wedstrijdmiddelen)). Deelnemers mogen niet worden gediskwalificeerd voor een “slecht” resultaat als ze naar hun beste kunnen deelnemen.
- 2n3+) [AANVULLING] De deelnemer kan zijn geschil na de wedstrijd laten escaleren door de procedure te volgen die beschreven staat in de [Disputes Motion](https://documents.worldcubeassociation.org/documents/motions/16.2024.1%20-%20Disputes.pdf).
- 2s+) [HERINNERING] Speciale aanpassingen moeten worden vermeld in het verslag van de Delegate.
- 2s++) [VOORBEELD] Deelnemers die door omstandigheden (bijv. religie) niet op een bepaalde datum of tijd kunnen deelnemen, kunnen toestemming krijgen om op een ander tijdstip deel te nemen ter beoordeling van de WCA Delegate. De WCA Delegate dient de beschikbaarheid van wedstrijdmiddelen in overweging te nemen bij het behandelen van dergelijke verzoeken. Dit omvat de mogelijkheid om voorlopig deel te nemen aan de volgende ronde(s) voordat de vorige ronde(s) is (zijn) afgerond.
- 2s+++) [VOORBEELD] Een deelnemer die één van zijn handen niet kan gebruiken om de timer te starten, kan hulp krijgen van de judge om de timer te starten en te stoppen, of een deelnemer die niet kan horen, kan de inspectiewaarschuwingen op een andere manier krijgen.
- 2s1+) [VOORBEELD] Voorbeelden van zulke aanpassingen omvatten: een blinde deelnemer die een tweede hand gebruikt om de stukken te voelen in 3x3x3 Met één hand of een tweede puzzel met speciale stukken tijdens de memorisatiefase in 3x3x3 Geblinddoekt.
- 2u1+) [AANVULLING] De deelnemer mag deelnemen ter beoordeling van de WCA Delegate. De WCA Delegate moet zorgvuldig overwegen of het eerlijk is om dit toe te staan.


## <article-3><puzzles><puzzles> Artikel 3: Puzzels

- 3a+) [VERDUIDELIJKING] Deelnemers mogen puzzels van elke redelijke grootte gebruiken, ter beoordeling van de WCA Delegate.
- 3a++) [AANVULLING] Standaard dient een deelnemer dezelfde puzzel te gebruiken voor opeenvolgende pogingen in een Speedsolving ronde. Een deelnemer kan van puzzels wisselen tussen pogingen, ter beoordeling van de judge of de WCA Delegate.
- 3a+++) [VERDUIDELIJKING] Deelnemers mogen puzzels van andere deelnemers lenen om in de wedstrijd te gebruiken.
- 3a1+) [VERDUIDELIJKING] Deelnemers kunnen worden gediskwalificeerd als ze geen puzzel kunnen inleveren nadat ze zijn opgeroepen (bijvoorbeeld als ze van plan waren een puzzel te gebruiken die een andere deelnemer momenteel gebruikt en daarom op dit moment geen puzzel kunnen inleveren).
- 3d1b+) [VERDUIDELIJKING] Patronen hoeven niet op elke kant aanwezig te zijn maar alleen op kanten waar geen duidelijke kleur kan worden gevonden. Stukken mogen geen kenmerken hebben (bijvoorbeeld texturen, onregelmatige patronen) die ze significant van soortgelijke stukken onderscheiden.
- 3h+) [VERDUIDELIJKING] Puzzels kunnen intern worden verfijnd door schuren, smeren of aanpassingen die de stabiliteit verbeteren (bijvoorbeeld magneten).
- 3h++) [VOORBEELD] Voorbeelden van verbeteringen omvatten: nieuwe draaibewegingen zijn mogelijk, normale draaibewegingen zijn onmogelijk, meer stukken of kanten zijn zichtbaar, kleuren aan de achterkant van de puzzel zijn zichtbaar, draaibewegingen worden automatisch gedaan of de puzzels hebben meer/verschillende opgeloste toestanden.
- 3h2++) [VERDUIDELIJKING] 'Stickerloze' puzzels die aanzienlijk verschillen van de meeste in massa geproduceerde 'stickerloze' puzzels zijn alleen toegestaan ter beoordeling van de WCA Delegate.
- 3h2a+) [AANVULLING] Voorbeelden van transparante delen die niet meer informatie geven over de toestand van de puzzel: interne onderdelen van het puzzelmechanisme, transparante Clock-omhulsels.
- 3h4+) [VERDUIDELIJKING] Voor Clock zijn visuele aanpassingen toegestaan die de mogelijkheid verbeteren om de oriëntatie van de puzzel te bepalen, aangezien traditionele puzzelontwerpen deze informatie al verschaffen.
- 3j++) [VOORBEELD] Er is een [Visuele gids](https://drive.google.com/file/d/1m6THsA8fXRN7QFM4ApJbm6eVODKGbMLx/view) beschikbaar voor [Reglement 3j](regulations:regulation:3j).
- 3k2+) [AANVULLING] De WCA Delegate mag geen vermelde uitzondering toepassen als hij/zij van mening is dat de deelnemer opzettelijk een niet-toegelaten puzzel probeerde te gebruiken.
- 3k2b+) [VERDUIDELIJKING] Als een niet-toegelaten puzzel wordt gevonden tijdens een poging 3x3x3 Meervoudig geblinddoekt, dan mag de puzzel niet verwisseld of verwijderd worden van de poging en moet deze geteld worden als niet opgelost als de hele poging niet gediskwalificeerd wordt.
- 3k2b++) [VOORBEELD] Stel dat de deelnemer 10 puzzels probeert en er 8 succesvol oplost.. Als blijkt dat twee opgeloste puzzels en één onopgeloste puzzel niet zijn toegestaan, krijgt de deelnemer een resultaat van 6 opgeloste puzzels van 10 (in plaats van DNF), ter beoordeling van de WCA Delegate.
- 3l+) [AANVULLING] Logo's mogen elk redelijk ontwerp hebben dat geen opvallend voordeel geeft (bijvoorbeeld het coderen van informatie die gebruikt kan worden om vals te spelen) en het gekleurde deel duidelijk herkenbaar laten. Onconventionele logo's zijn alleen toegestaan ter beoordeling van de WCA Delegate.
- 3l++) [VERDUIDELIJKING] Logo's zijn toegestaan voor 3x3x3 Geblinddoekt maar niet voor andere geblinddoekte wedstrijdonderdelen, incl. 3x3x3 Meervoudig geblinddoekt.
- 3l1+) [VERDUIDELIJKING] Bij NxNxN puzzels is een middenstuk elk stuk met één gekleurd deel. Bijvoorbeeld: de 5x5x5 Kubus heeft 9 middenstukken op elke kant.


## <article-4><scrambling><scrambling> Artikel 4: Scramblen

- 4b+) [AANBEVELING] De WCA Delegate dient van tevoren voldoende scramble-reeksen te genereren voor de gehele wedstrijd, inclusief extra scramble-reeksen voor extra pogingen.
- 4b++) [HERINNERING] Als de WCA Delegate extra scramble-reeksen genereert tijdens de wedstrijd, moeten de scramble-reeksen worden opgeslagen.
- 4b1+) [HERINNERING] De WCA Delegate mag nooit scramble-reeksen opnieuw genereren om andere reeksen te filteren. Het is bijvoorbeeld niet toegestaan om de scramble-reeksen voor een wedstrijd te bekijken en de volledige set opnieuw te genereren om 'rechtvaardigere' scramble-reeksen te genereren.
- 4b2+) [VERDUIDELIJKING] In het algemeen dienen alle officiële scramble-reeksen geheim te worden gehouden tijdens de wedstrijd en samen worden gepubliceerd na het einde van de wedstrijd. In sommige gevallen (bijvoorbeeld wereldrecords) kan het organisatieteam specifieke scramble-reeksen eerder na het einde van een groep vrijgeven.
- 4b2++) [AANVULLING] Wedstrijdorganisatoren dienen ervoor te zorgen dat scramblers, scramble-reeksen en gedeeltelijk/geheel gescramblede puzzels visueel geïsoleerd zijn van de deelnemers (zie [Reglement A2c](regulations:regulation:A2c)). De scramblers kunnen zich bijvoorbeeld achter een muur bevinden, of er kan een voldoende hoge scheidingswand (bijv. een kartonnen scheidingswand geplaatst rond de zijkanten van een tafel waar de scramblers zitten) worden gebruikt zodat de deelnemers de puzzels niet kunnen zien terwijl de scramblers de scramble-reeksen toepassen.
- 4b4+) [VERDUIDELIJKING] Alle pogingen die binnen het tijdsbestek zijn gestart, volgen de standaard oplossingsprocedure (d.w.z. ze worden niet gestopt wanneer het tijdsbestek van de relevante scramble-reeks verloopt).
- 4d+) [VERDUIDELIJKING] Sommige puzzels gebruiken standaard kleurenschema's, behalve dat wit is vervangen door zwart. In dit geval is zwart de donkerste kleur en deze mag niet als wit worden behandeld.
- 4d++) [AANVULLING] Het is toegestaan dat de puzzel van oriëntatie wijzigt wanneer hij van de scrambler naar de wedstrijdtafel wordt verplaatst, zolang niemand probeert de willekeurigheid van de oriëntatie te beïnvloeden (zie [Reglement A2e1](regulations:regulation:A2e1)).
- 4g+) [AANBEVELING] Nadat werd gecontroleerd of de puzzel correct werd gescrambled, mag de scrambler de puzzel doorgeven aan een andere scrambler om dit te controleren. In dit geval moeten beide scramblers het scorebriefje ondertekenen.
- 4g1b+) [VERDUIDELIJKING] Voor 5x5x5 Geblinddoekt moeten incorrecte puzzelstanden altijd gecorrigeerd worden.
- 4g1b++) [AANBEVELING] De WCA Delegate dient strenger te beoordelen bij het bepalen of incorrecte puzzeltoestanden voor een 5x5x5 kubus wel of niet gecorrigeerd moeten worden.


## <article-5><puzzle-defects><puzzledefects> Artikel 5: Puzzeldefecten

- 5b5+) [VOORBEELD] Voorbeelden van fysiek losgekomen delen, resulterend in een opgeloste toestand: één 3x3x3 middenkapje, één middenstuk van een grote kubus of een binnenstuk van een grote kubus.
- 5b5++) [VOORBEELD] Voorbeelden van fysiek losgekomen delen, resulterend in een DNF: twee 3x3x3 middenkapjes, twee middenstukken van een grote kubus, een 3x3x3 randstuk, een 4x4x4 randstuk ('wing'), elke combinatie van twee stukken die beide gekleurde delen hebben.
- 5b5f+) [VOORBEELD] Er is een [Visuele gids](https://drive.google.com/file/d/15XszaCGNvy3Dk6X6qERzZWZaDH1RH04z/view) beschikbaar voor [Reglement 5b5f](regulations:regulation:5b5f).
- 5b5f++) [VOORBEELD] Een rand “wing” van een 4x4x4 kubus die op zijn plaats gedraaid is, wordt als opgelost beschouw.
- 5b5f+++) [VOORBEELD] Een hoek beïnvloed door een corner twist wordt beschouwd als geplaatst in een geldige positie maar zo'n positie maakt het stuk niet opgelost.
- 5b5f++++) [VERDUIDELIJKING] Als er meerdere stukken gedeeltelijk los zijn of niet volledig geplaatst, wordt hun uiteindelijke positie één voor één beoordeeld. Het stuk dat het dichtst bij een open positie is, wordt het eerst beoordeeld en wordt dan geacht die positie in te nemen. Dit proces wordt herhaald totdat alle gedeeltelijk losse of niet volledig geplaatste stukken zijn beoordeeld.
- 5c+) [HERINNERING] Als een deelnemer een puzzeldefect heeft, geeft dit geen recht op een extra poging.


## <article-7><environment><environment> Artikel 7: Omgeving

- 7f1a+) [VERDUIDELIJKING] Een mat van volledige grootte dient een minimale afmeting te hebben van 30 cm (van links naar rechts) bij 25 cm (van voren naar achteren).
- 7h2+) [AANVULLING] De deelnemers in de wachtruimte voor deelnemers mogen geen zicht hebben op de puzzels van de deelnemers in actie.


## <article-9><events><events> Artikel 9: Wedstrijdonderdelen

- 9b++) [AANVULLING] Andere wedstrijdonderdelen dan deze vermeld in [Reglement 9b](regulations:regulation:9b) kunnen tijdens een wedstrijd worden gehouden maar deze worden als niet-officieel beschouwd en aldus niet opgenomen in de officiële resultaten van de wedstrijd.
- 9b3b+) [VERDUIDELIJKING] De statistiek "Mean of 3" heeft geen invloed op de rangorde van de deelnemer in een "Best of 3" ronde (die is gebaseerd op het beste resultaat). De WCA erkent dit buiten het wedstrijdformat.
- 9f1+) [VOORBEELD] Als de timer 12.678 voor een poging weergeeft, is de oorspronkelijke tijd 12.67 (laat cijfers na een honderdste van een seconde weg). Een judge mag de precieze tijd op het scorebriefje schrijven (en de precisie behouden bij het berekenen van tijdstraffen), zolang de score-invoerder de tijd afkapt voor de officiële resultaten.
- 9f2+) [AANVULLING] Voor 3x3x3 Meervoudig geblinddoekt dient de judge het aantal opgeloste puzzels, het aantal gepoogde puzzels en de eindtijd te noteren. Bijvoorbeeld: als de deelnemer 3 van de 5 puzzels oplost in 40 minuten en 30 seconden, dan dient de judge 3/5 40:30 te noteren.
- 9f4+) [VERDUIDELIJKING] Het resultaat van een poging dient DNF te zijn als de deelnemer de poging is begonnen door aan te geven klaar te zijn (zie [Reglement A3b2](regulations:regulation:A3b2)) maar de poging werd gediskwalificeerd.
- 9f5+) [VERDUIDELIJKING] Als de deelnemer zich niet heeft gekwalificeerd voor een poging (bijvoorbeeld in een cutoff-ronde), heeft hij geen resultaat voor de poging.
- 9l1+) [VERDUIDELIJKING] Een DNF resultaat wordt over het algemeen beschouwd als een geldig resultaat. Er mogen geen extra pogingen worden toegekend voor het gebruik van een niet toegestane puzzel die pas na afloop van de ronde wordt gevonden (zie [Reglement 3k2a](regulations:regulation:3k2a)).
- 9l1++) [VOORBEELD] Voorbeelden van een ongeldige poging: een poging die ten onrechte is gescrambled, pogingen waarvan de resultaten niet meer te achterhalen zijn (bijv. ontbrekende scorebriefje).
- 9p2+) [VERDUIDELIJKING] Resultaat verwijst naar single of average dat de rangorde in de overeenkomstige ronde bepaalt.
- 9p2b+) [AANVULLING] Als er niet genoeg deelnemers zijn die de relevante regio vertegenwoordigen om de gereserveerde plaatsen te vullen, worden ze vervangen door de beste deelnemers die een regio vertegenwoordigen.
- 9p2b++) [AANVULLING] Voor een wedstrijd die is aangewezen als zowel een Wereldkampioenschap als een Continentaal Kampioenschap en/of Nationaal Kampioenschap, is deze uitzondering niet van toepassing. Voor een wedstrijd die is aangewezen als zowel een Continentaal Kampioenschap als een Nationaal Kampioenschap, mogen plaatsen alleen worden gereserveerd voor deelnemers die het betreffende continent vertegenwoordigen.
- 9p2b+++) [AANBEVELING] Elk gebruik van gereserveerde plaatsen dient duidelijk voorafgaand aan de wedstrijd te worden aangekondigd.
- 9p3+) [VERDUIDELIJKING] Als een niet-gekwalificeerde deelnemer een gekwalificeerde deelnemer op deze manier zou vervangen, mag hij/zij zich ook terugtrekken zodat de eerstvolgende best geklasseerde deelnemer zijn/haar plaats kan innemen.
- 9q+) [AANBEVELING] Wedstrijdonderdelen en rondes dienen minstens 2 deelnemers te hebben.
- 9t+) [UITLEG] Vanwege [9t1](regulations:regulation:9t1) en [9t2](regulations:regulation:9t2) kan het lijken alsof rondes niet voldoen aan [9p1](regulations:regulation:9p1), [9m1](regulations:regulation:9m1), [9m2](regulations:regulation:9m2) of [9m3](regulations:regulation:9m3). Het maken van veranderingen om aan deze regels te voldoen zou echter onschuldige deelnemers beïnvloeden. De resultaten moeten aldus hetzelfde blijven.
- 9t++) [AANVULLING] Als de verandering van de resultaten gebeurt tijdens de wedstrijd, moet deze regel ook worden toegepast. In dit geval dienen [9t1](regulations:regulation:9t1), [9t2](regulations:regulation:9t2) en [9t3](regulations:regulation:9t3) ook te worden gevolgd, ter beoordeling van de WCA Delegate.
- 9t3+) [VOORBEELD] Stel dat deelnemer A een average van 10,00 haalt en deelnemer B een average van 10,05 in de eerste ronde van een wedstrijdonderdeel zodanig dat deelnemer A doorgaat naar de finaleronde maar B niet. Als er een fout bij het noteren van de scores wordt ontdekt, en deelnemer B eigenlijk een gemiddelde van 9,95 haalde (en door had dienen te gaan in plaats van A), behoudt deelnemer A zijn resultaat voor de finaleronde.
- 9u+) [AANVULLING] Voor wedstrijden met meerdere fysieke locaties (bijvoorbeeld “3x3x3 Met minste draaien simultane wedstrijden”) moet aan alle vereisten voldaan zijn op elke locatie om de wedstrijd als beëindigd te beschouwen.
- 9u2+) [AANBEVELING] De WCA Delegate dient het einde van de wedstrijd aan te kondigen (bijvoorbeeld voorafgaand aan de prijsuitreiking).
- 9u2b+) [AANVULLING] De kalenderdatum van het einde van de wedstrijd wordt bepaald door de lokale tijd van de locatie waar de wedstrijd plaatsvond.


## <article-10><solved-state><solvedstate> Artikel 10: Opgeloste toestand

- 10e1+) [VERDUIDELIJKING] Voor Square-1 - vanwege de vormveranderende eigenschap van de puzzel - verschilt de metriek voor verkeerde uitlijningen, gedefinieerd in [Reglement 10f4](regulations:regulation:10f4), van de metriek voor de notatie, gebruikt door het scramble-programma en gedefinieerd in [Reglement 12c4](regulations:regulation:12c4).
- 10f+) [UITLEG] De limieten voor verkeerde uitlijningen zijn zo gekozen dat ze een natuurlijke cutoff bieden tussen één toestand van een puzzel (zonder straf) en één toestand die nog één draaibeweging vereist.
- 10f4+) [VERDUIDELIJKING] Bij het tellen van de draaibewegingen in het geval van een verkeerde uitlijning aan het einde van een oplossing worden X en Y afzonderlijk beschouwd. Bijvoorbeeld: (5, 1) wordt als één verkeerde uitlijning beschouwd en (5, 5) wordt als twee verkeerde uitlijningen beschouwd.
- 10h1+) [AANVULLING] De opgeloste toestand van de Clock wordt niet beïnvloed door losse of losgekomen pinnen.


## <article-11><incidents><incidents> Artikel 11: Incidenten

- 11e+) [VERDUIDELIJKING] Aangezien een beroep niet gegarandeerd succesvol is, kan de deelnemer ervoor kiezen de timer actief te houden terwijl hij/zij in beroep gaat en de poging te hervatten indien nodig.
- 11e++) [AANBEVELING] De WCA Delegate dient de reden(en) voor de extra poging te noteren (bijvoorbeeld op de achterkant van het scorebriefje).
- 11e+++) [AANBEVELING] De WCA Delegate dient strenger te beoordelen bij het toekennen van een extra poging nadat de oplossing is voltooid. De extra poging dient alleen te worden toegekend in uitzonderlijke omstandigheden.
- 11e++++) [HERINNERING] De poging is voltooid nadat de deelnemer het geregistreerde resultaat heeft gecontroleerd en het scorebriefje heeft ondertekend (zie [Reglement A7c](regulations:regulation:A7c)).
- 11e+++++) [AANVULLING] Als de WCA Delegate geen tijd heeft om deze claim tijdens de wedstrijd te onderzoeken, dient hij/zij de deelnemer een voorlopige extra poging toe te kennen.
- 11e++++++) [AANVULLING] Een extra poging wordt beschouwd als gedaan op het moment dat de oorspronkelijke oplossing plaatsvond. Bijvoorbeeld: als een ronde oorspronkelijk gepland was voor 21 januari en een deelnemer krijgt een extra poging op 22 januari, wordt de extra oplossing beschouwd als gedaan op 21 januari.
- 11e+++++++) [AANBEVELING] Als een extra poging wordt gegeven voor een ronde nadat een volgende ronde is afgelopen en de extra poging zorgt ervoor dat de deelnemer doorgaat naar de volgende ronde, mag de deelnemer niet deelnemen aan de volgende ronde, ter beoordeling van de WCA Delegate.
- 11e1+) [HERINNERING] De extra poging moet worden gescrambled met behulp van een ongewijzigde scramble-reeks, gegenereerd door een officieel scramble-programma (zie [Reglement 4f](regulations:regulation:4f), [Richtlijn 4f+](guidelines:guideline:4f+)).
- 11e2+) [AANVULLING] Als een extra poging zelf tot nog een extra poging leidt, dient de deelnemer extra pogingen te blijven doen totdat er een geldige extra poging is om de oorspronkelijke, regelmatig genummerde poging te vervangen.
- 11e2++) [VOORBEELD] Stel dat een deelnemer 5 regelmatig genummerde pogingen heeft en nr. 2 tot extra pogingen leidt. De deelnemer dient extra pogingen te doen totdat er een geldige extra poging is om nr. 2 te vervangen. Stel dat later een andere poging leidt tot extra pogingen, dan dient de deelnemer op dezelfde manier te werk te gaan als bij #2.
- 11f1+) [AANBEVELING] Het WCA Regulations Committee dient geraadpleegd te worden indien slow-motion of frame-per-frame analyse vereist is.
- 11i1+) [AANBEVELING] Deelnemers van wie verwacht wordt dat ze aan deze criteria voldoen, dienen hun scrambles te laten controleren door een tweede scrambler voordat ze uitgezonden worden (zie [Richtlijn 4g+](guidelines:guideline:4g+)).
- 11i2+) [AANBEVELING] Als de WCA Delegate niet zeker weet of de verkeerde scramble een aanzienlijk minder eerlijk resultaat opleverde dan de oorspronkelijke scramble, dient een voorlopige extra poging te worden toegestaan.
- 11i2++) [HERINNERING] Hoewel individuele resultaten behaald met verkeerd gescramblede puzzels mogen blijven staan, moet de WCA Delegate ervoor zorgen dat onjuiste scrambles geen gewoonte worden.
- 11j3+) [HERINNERING] De scramble-reeks die gebruikt wordt voor de extra poging mag niet verkregen zijn van een eerdere groep.


## <article-12><notation><notation> Artikel 12: Notatie

- 12a2+) [VERDUIDELIJKING] Bijvoorbeeld: zowel Rw als 2Rw zijn geldige notaties voor dezelfde fysieke draaibeweging voor de 3x3x3 kubus. 1Rw is geen geldige notatie voor een NxNxN kubus en 3Rw is geen geldige notatie voor de 2x2x2 kubus of de 3x3x3 kubus (maar 3Rw is een geldige notatie voor de 4x4x4 kubus en grotere NxNxN kubussen).
- 12g3+) [HERINNERING] Aangezien scramble-reeksen voor de Clock eindigen met een X+ of X- draaibeweging, worden alle pinnen naar beneden gedrukt zodra de scramble-reeks volledig is uitgevoerd.
- 12i+) [VERDUIDELIJKING] Rotaties veranderen de toestand van de puzzel.


## <article-A><speedsolving><speedsolving> Artikel A: Speedsolving

- A1a+) [VERDUIDELIJKING] Als beide limieten worden toegepast, mag de tijdslimiet per poging niet groter zijn dan de cumulatieve tijdslimiet.
- A1a2+) [AANVULLING] In het geval van een cumulatieve tijdslimiet registreert de judge de oorspronkelijk geregistreerde tijd voor een DNF op het scorebriefje tussen haakjes, bijvoorbeeld "DNF (1:02.27)".
- A1a2++) [VOORBEELD] Als een ronde slechts een cumulatieve tijdslimiet van 30 minuten heeft en de resultaten van de deelnemer van de eerste twee pogingen 6:00 en DNF (10:00) zijn, is de tijdslimiet voor de derde poging 30:00 - 6:00 - 10:00 = 14:00. Merk voor dit voorbeeld op dat alleen het eindresultaat van een poging telt. Daarom voldoet een derde poging met een oorspronkelijke geregistreerde tijd van 13:59 zonder strafpunten aan de tijdslimiet omdat het eindresultaat 13:59 is (zie [Reglement 9f2](regulations:regulation:9f2)), terwijl een derde poging met een resultaat van 13:59 + 2 = 14:01 niet aan de tijdslimiet voldoet.
- A1a2+++) [AANVULLING] Als het resultaat van een poging niet beschikbaar is (bijvoorbeeld de timer werd gereset), dan dient de judge de WCA Delegate te raadplegen en een schatting maken van de verstreken tijd van de poging. Deze schatting telt mee voor de tijdslimiet maar mag niet gebruikt worden als basis voor een officieel resultaat voor de individuele poging.
- A1a2++++) [VOORBEELD] Als een ronde een cumulatieve tijdslimiet van 20 minuten heeft en een tijdslimiet van 8 minuten en de resultaten van de deelnemer van de eerste twee pogingen 7:00 en 7:30 zijn, is de tijdslimiet voor de derde poging de laagste tijd van 5:30 (berekend als 20:00 - 7:00 - 7:30) en 8:00, aldus 5:30.
- A1a2+++++) [VERDUIDELIJKING] Als een deelnemer een cumulatieve tijdslimiet bereikt, wordt het resultaat voor elk van zijn resterende pogingen in de ronde genoteerd als DNS (Did Not Start).
- A1a2++++++) [VERDUIDELIJKING] Als er een cumulatieve tijdslimiet van toepassing is op een combinatie van rondes voor verschillende wedstrijdonderdelen, is de volgorde waarin pogingen worden gedaan de volgorde waarin die pogingen meetellen voor de cumulatieve tijdslimiet.
- A1a3+) [HERINNERING] Het organisatieteam en de WCA Delegate moeten er rekening mee houden dat tijdslimieten de strategieën van de deelnemers beïnvloeden (bijvoorbeeld de eerste twee pogingen overhaasten in de hoop in een cutoff-ronde een cutoff te halen) en dat het veranderen van tijdslimieten na het begin van de ronde sommige deelnemers ten onrechte kan benadelen.
- A1a4+) [HERINNERING] Als een deelnemer per ongeluk toegestaan is de tijdslimiet te overschrijden, moet de tijdslimiet met terugwerkende kracht worden toegepast en dienen de judge, de deelnemer en de WCA Delegate te worden geïnformeerd (zie [Reglement 1g2](regulations:regulation:1g2)). Judges moeten altijd op de hoogte zijn van de tijdslimiet voor een huidige poging (die kan afhangen van eerdere pogingen, in het geval van een cumulatieve tijdslimiet).
- A2a3+) [HERINNERING] Deelnemers dienen de scramble-reeksen voor hun eigen groep niet te zien, zelfs niet nadat ze al hun pogingen hebben voltooid, tenzij de WCA Delegate hiervoor toestemming heeft gegeven (zie [Richtlijn 4b2+](guidelines:guideline:4b2+)).
- A2c1+) [HERINNERING] In het verleden zijn scorebriefjes gebruikt om puzzels te bedekken waarbij sommige zijden zichtbaar waren. Dit is niet langer toegestaan.
- A2c2+) [HERINNERING] Als de deelnemer per ongeluk een scramble ziet die hij nog niet heeft ontvangen, mag de deelnemer die scramble niet ontvangen voor zijn eigen poging en moet in plaats daarvan een extra poging worden toegekend.
- A2d1+) [AANVULLING] Als de scramble-handtekening ontbreekt voor een poging, dient de puzzel onmiddellijk teruggegeven te worden aan een scrambler voor controle en een overeenkomstige handtekening.
- A2d1++) [AANVULLING] Een poging mag niet gediskwalificeerd worden enkel en alleen door een ontbrekende scramble-handtekening. Als een scramble-handtekening ontbreekt na het begin van een poging, moet de judge toestaan dat de poging doorgaat (als deze nog bezig is) en de WCA Delegate dient toe te staan dat het resultaat behouden blijft.
- A2d1+++) [HERINNERING] Hoewel de WCA Delegate meerdere individuele pogingen met ontbrekende scramble-handtekeningen mag laten tellen, dient hij/zij ervoor te zorgen dat ontbrekende scramble-handtekeningen geen gewoonte worden.
- A3c1+) [VERDUIDELIJKING] Voor de Clock mag de deelnemer de stand van de pinnen veranderen tijdens de inspectie (zie [Reglement 12i1](regulations:regulation:12i1)).
- A3c3+) [VERDUIDELIJKING] De deelnemer mag de timer vóór/tijdens de inspectiefase resetten als de judge dit per ongeluk naliet te doen. Het is echter de verantwoordelijkheid van de judge om ervoor te zorgen dat de timer is gereset (zie [Reglement A3b](regulations:regulation:A3b)). Als de deelnemer probeert de puzzel op te lossen met een timer die de judge niet heeft gereset (d.w.z. de deelnemer voert een inspectie uit, plaatst de handen op de Stackmat-timer voor een redelijke tijdspanne, ervan uitgaat dat de timer normaal start en begint met het oplossen van de puzzel), dient de poging te worden vervangen door een extra poging, ter beoordeling van de WCA Delegate.
- A3c3++) [VERDUIDELIJKING] De deelnemer mag de timer niet “testen” of “herstarten” tijdens de inspectie aangezien de inspectie eindigt zodra de deelnemer de oplossing start (zie [Reglement A4d](regulations:regulation:A4d)). Als de deelnemer de timer stopt nadat hij/zij deze voor de eerste keer heeft gestart, wordt dit beschouwd als het stoppen van de oplossing (zie [Reglement A6](regulations:regulation:A6)), zelfs als hij/zij dit doet binnen de 15 seconden na het starten van de inspectie.
- A3c4+) [VERDUIDELIJKING] Als een dun voorwerp wordt gebruikt in de puzzel, mag de judge het voorwerp niet in de plaats van de deelnemer verwijderen.
- A3c4++) [VERDUIDELIJKING] De deelnemer mag het voorwerp tijdens het oplossen verwijderen, als dit tijdens de inspectie niet is gedaan (bijvoorbeeld omdat dit werd vergeten).
- A4d1+) [VERDUIDELIJKING] Als de inspectie precies 15 seconden duurde (dus 15.00), moet de tijdstraf (+2 seconden) worden toegepast.
- A4d2+) [VERDUIDELIJKING] Als de inspectie precies 17 seconden duurde (dus 17.00), moet de poging worden gediskwalificeerd (DNF).
- A5b+) [VERDUIDELIJKING] Tijdens het inspecteren of het oplossen van de puzzel, kan de deelnemer de puzzel met elk deel van zijn lichaam aanraken. Uitzondering: 3x3x3 Met één hand (zie [Reglement C1b](regulations:regulation:C1b)).
- A5b++) [VERDUIDELIJKING] Als een deel van de puzzel van een deelnemer eruit springt of losraakt (zie [Reglement 5a](regulations:regulation:5a)), mag de deelnemer niet om hulp vragen om het deel terug te vinden en de jury dient te proberen voorkomen dat anderen helpen. Als iemand een losgekomen deel voor de deelnemer opraapt, mag de judge of de deelnemer hem/haar vragen om het deel op de wedstrijdtafel te leggen en niet verder te helpen.
- A5b+++) [VERDUIDELIJKING] De WCA Delegate mag de deelnemer geen extra poging geven enkel gebaseerd op het feit dat iemand een los of losgeraakt deel van de puzzel van de deelnemer opraapt.
- A6b+) [UITLEG] De arbitraire waarde van 0,06 seconden werd gekozen om tegemoet te komen aan zorgen over storingen van de Stackmat-timer.
- A6e+) [VERDUIDELIJKING] Als de puzzel na het stoppen van de timer op de schoot van de deelnemer valt, wordt dit beschouwd als het aanraken van de puzzel.
- A6e++) [VERDUIDELIJKING] Als [Reglement A6c](regulations:regulation:A6c) wordt gebruikt om een poging te bestraffen, dienen de straffen in [Reglement A6e](regulations:regulation:A6e) alleen te worden toegepast als de deelnemer de puzzel loslaat en opnieuw aanraakt voordat de judge de puzzel inspecteert.
- A7c+) [AANVULLING] Als een door een deelnemer ondertekend resultaat onvolledig of onleesbaar blijkt te zijn, dient dit te worden geïnterpreteerd als de slechtste redelijke manier (bijvoorbeeld: "1:05" wordt beschouwd als 1:05.99, "25.X3" wordt beschouwd als 25.73 als X een 1 of een 7 kan zijn). Aangezien de Stackmat-timer een tijd van X:0Y.ss als X:Y.ss weergeeft, dient een ontbrekend tiental waarschijnlijker te worden geacht dan een ontbrekende eenheid (bijvoorbeeld "1:2.27" wordt beschouwd als 1:02.27). De judge die een dubbelzinnig resultaat heeft ondertekend, kan worden gevraagd om dit te verduidelijken, ter beoordeling van de score-invoerder.
- A7c6+) [VOORBEELD] Voorbeelden van handtekeningen die de deelnemer identificeren: Naam, initialen, WCA-ID, wedstrijdregistratie-ID, een redelijke bijnaam.
- A7c6++) [UITLEG] Een wedstrijdregistratie-ID is een identificator (bv. een nummer) die aan een deelnemer is toegewezen voor de wedstrijd. Sommige wedstrijden gebruiken dit om scorebriefjes bij te houden en resultaten in te voeren.
- A7c6+++) [AANBEVELING] Het organisatieteam mag deelnemers vragen om met één bepaalde identificatiemethode te tekenen (bijv. wedstrijdregistratie-ID) maar deelnemers dienen niet gediskwalificeerd te worden voor het gebruik van een andere methode bij het ondertekenen.
- A7c6++++) [AANVULLING] Deelnemers dienen dezelfde handtekening te gebruiken wanneer ze jureren en/of scramblen op de wedstrijd.
- A7g+) [VOORBEELD] Voorbeelden van incidenten waarvoor een deelnemer vanwege onervarenheid een extra poging zouden kunnen krijgen: niet wachten op het groene licht, de timer niet goed starten of stoppen, de inspectietijd overschrijden vanwege een misverstand over het starten van een oplossing of andere procedurele tijdstraffen.
- A7g++) [VERDUIDELIJKING] Er kan niet worden afgezien van individuele straffen. Een volledige extra poging moet worden toegestaan.
- A7g+++) [AANBEVELING] De WCA Delegate dient strenger te beoordelen bij het toekennen van meer dan één extra poging aan dezelfde nieuwe deelnemer. Als er meer dan één extra poging wordt toegestaan, dient dit voor een ander incident te zijn. Voorbeeld: als de WCA Delegate al een extra poging toekende aan een deelnemer die niet lang genoeg wachtte op het groene licht, mag hij/zij niet nog een extra poging toekennen als deze deelnemer opnieuw niet lang genoeg wacht op het groene licht.
- A7g++++) [VERDUIDELIJKING] Een deelnemer kan als onervaren beschouwd worden als hij/zij een nieuwe deelnemer is, het de eerste keer is dat hij/zij deelneemt aan een bepaald wedstrijdonderdeel of als hij/zij gedurende een aanzienlijke periode niet heeft deelgenomen aan een bepaald wedstrijdonderdeel. De onervarenheid moet verband houden met het incident.


## <article-B><blindfolded><blindfoldedsolving> Artikel B: Geblinddoekt Oplossen

- B1+) [HERINNERING] De deelnemer moet een puzzel gebruiken zonder texturen, markeringen of andere kenmerken die soortgelijke stukken onderscheiden (zie [Reglement 3k](regulations:regulation:3k)). Dit dient een bijzondere aandacht te krijgen bij geblinddoekt oplossen. Uitzondering: Voor 3x3x3 Geblinddoekt mag de puzzel alle logo's hebben die zijn toegestaan door [Reglement 3l](regulations:regulation:3l).
- B1b+) [AANBEVELING] Blinddoeken dienen vóór gebruik door de WCA Delegate te worden gecontroleerd.
- B2d+) [AANVULLING] Standaard begint de deelnemer de oplossing de eerste keer dat ze de timer starten nadat de judge heeft aangegeven dat ze klaar zijn (zie [Reglement B2a](regulations:regulation:B2a)). Als ze willen controleren of de timer in orde is, moeten ze (dit vragen en) elke keer een bevestiging krijgen van de judge voordat ze de timer starten/resetten tijdens deze fase. Straf voor het starten en resetten van een timer zonder bevestiging van de judge: diskwalificatie van de poging (DNF).
- B2f+) [VERDUIDELIJKING] Omdat de deelnemer de oplossing start door de cover op te tillen, zijn de straffen voor het starten van de timer en voor het aanraken van de cover tijdens het starten van de poging niet van toepassing (zie [Reglement B2b](regulations:regulation:B2b) en [Reglement B2c](regulations:regulation:B2c)).
- B4c++) [AANVULLING] Als de judge vergeten is om een visuele blokkering te plaatsen en de WCA Delegate niet vermoedt dat de deelnemer opzettelijk een WCA Reglement heeft overtreden, mag de oorspronkelijke poging behouden blijven.
- B4d+) [VERDUIDELIJKING] Voor 3x3x3 Geblinddoekt mogen deelnemers de locatie van een toegestaan logo (zie [Reglement 3l](regulations:regulation:3l)) bepalen door aanraking tijdens de geblinddoekte fase. 


## <article-C><one-handed><onehandedsolving> Artikel C: Oplossen met één hand

- C1b+) [VERDUIDELIJKING] De deelnemer mag beide handen gebruiken tijdens de inspectie.
- C1b++) [VERDUIDELIJKING] De deelnemer hoeft niet dezelfde oploshand te gebruiken voor verschillende pogingen van dezelfde ronde.


## <article-E><fewest-moves><fewestmovessolving> Artikel E: Oplossen met minste draaien

- E2a1+) [AANBEVELING] Als een judge een ingediende oplossing vindt die geen informatie lijkt te hebben om de poging te identificeren, dient hij/zij beide kanten van het papier te controleren.
- E2b+) [VERDUIDELIJKING] Een deelnemer kan ervoor kiezen om een poging vroegtijdig te stoppen door een oplossing vóór de tijdslimiet in te leveren.
- E2c+) [VERDUIDELIJKING] Hoewel de judge een standaardblad kan aanbieden aan deelnemers om oplossingen in te dienen, mag een deelnemer een oplossing op een ander stuk papier indienen. (Merk op dat het papier van de judge moet komen, volgens [Reglement E3a](regulations:regulation:E3a).)
- E2c1+++) [UITLEG] De deelnemer is niet verplicht om de naam van de wedstrijd, de ronde en/of het nummer van de poging op het ingediende blad te schrijven maar wil dit misschien wel doen om het organisatieteam te helpen bij het bijhouden van de ingeleverde oplossingen.
- E2c2+) [VOORBEELD] Voorbeelden die niet beschouwd worden als een enkele ondubbelzinnige draaibewegingenreeks: meerdere oplossingenreeksen zonder precies één duidelijk aangegeven oplossing, een oplossing met dubbelzinnige symbolen (bijvoorbeeld een letter die lijkt op “B” en “R” maar niet duidelijk de ene of de andere is), een oplossing met sterren of pijlen die draaibewegingen aangeven die buiten de geschreven volgorde moeten worden uitgevoerd (bijvoorbeeld “tussenvoegsels” die niet in lijn met de rest van de draaibewegingenreeks zijn geschreven, “pre-draaibewegingen” die niet in de draaibewegingenreeks zijn opgenomen met gebruik van een geldige notatie), een draaibewegingenreeks die niet ruwweg is uitgeschreven als een reeks regels in leesvolgorde, elke rangschikking van symbolen die niet kan worden geïnterpreteerd als een ondubbelzinnige draaibewegingenreeks.  Uitzonderingen op de bovenstaande voorbeelden: kleine typografische correcties (bijvoorbeeld draaibewegingen zwart maken en er draaibewegingen boven schrijven die duidelijk bedoeld zijn om ze te vervangen, draaibewegingen geschreven in subscript of superscript om tussen andere draaibewegingen te passen).
- E2c2++) [HERINNERING] In het verleden waren haakjesnotaties (bijvoorbeeld [r] of [u2]) toegestaan voor Met minste draaien. Enkel rotaties gebaseerd op x, y of z zijn nu toegestaan (zie [Reglement 12a4a](regulations:regulation:12a4a)).
- E2c3+) [VERDUIDELIJKING] Als een draaibeweging niet duidelijk zwart is gemaakt/uitgeschreven en het is niet duidelijk of de draaibeweging deel uitmaakt van de oplossing, dient de judge het te beschouwen als een dubbelzinnige draaibewegingenreeks (zie [Reglement E2c2](regulations:regulation:E2c2) en [Richtlijn E2c2+](guidelines:guideline:E2c2+)).
- E2c4+) [VOORBEELD] Voorbeelden van interpretatie van symbolen of combinaties van symbolen die niet zijn gedefinieerd in [Reglement 12a](regulations:regulation:12a): [x] dient te worden geïnterpreteerd als x. (R * U', * = F2) dient te worden geïnterpreteerd als R U' F2. (R U)' dient te worden geïnterpreteerd als R U'. R++ dient te worden geïnterpreteerd als R. R3' is niet toegestaan.
- E2c4++) [AANVULLING] Draaibewegingen met zowel een apostrof als een 2 moeten worden geïnterpreteerd alsof er geen apostrof staat (bijvoorbeeld: R2' dient te worden geïnterpreteerd als R2).t
- E2c6+) [VOORBEELD] Y dient te worden geïnterpreteerd als y. UW, uw en uW dient te worden geïnterpreteerd als Uw. r dient te worden geïnterpreteerd als R, niet Rw.
- E2e+) [VERDUIDELIJKING] Deelnemers mogen geen oplossingen bedenken die overeenkomen met een deel van de scramble-reeks en oplossingen mogen geen significante delen bevatten die overeenkomen met de omgekeerde scramble-reeks.
- E2e++) [VOORBEELD] Voorbeeld van oplossingen die dienen te leiden tot een diskwalificatie van de poging (DNF): oplossingen die beginnen met dezelfde 4 of meer draaibewegingen als de omgekeerde scramble-reeks.
- E3b+) [VERDUIDELIJKING] Puzzels hoeven niet opgelost te worden aan het begin van de poging.
- E3d+) [VERDUIDELIJKING] Stopwatches of horloges die door een deelnemer worden gebruikt, mogen geen functies hebben die de deelnemer kunnen helpen een oplossing te vinden.
- E3d++) [VERDUIDELIJKING] Deelnemers mogen een eigen stopwatch of horloge niet beschouwen als de officiële tijd en moeten hun oplossing indienen nadat de judge 'STOP' heeft gezegd.


## <article-H><multiple-blindfolded><multipleblindfoldedsolving> Artikel H: Oplossen van Meervoudig Geblinddoekt

- H1+) [AANVULLING] Als een puzzel met een dubbele scramble gevonden wordt tijdens een poging, mag de puzzel opnieuw gescrambled worden met een andere scramble-reeks, ter beoordeling van de WCA Delegate.
- H1b+) [AANVULLING] Een deelnemer mag meedoen aan een poging Meervoudig geblinddoekt die al bezig is, ter beoordeling van de WCA Delegate. In dit geval is hun tijdslimiet de resterende tijd (d.w.z. zij moeten finishen wanneer andere deelnemers hun tijdslimiet hebben bereikt). Uitzondering: een deelnemer mag niet deelnemen aan een poging Meervoudig geblinddoekt als een deelnemer al klaar is met zijn/haar poging of als er een ander risico is dat informatie over de scramble bekend is bij de deelnemer die wil deelnemen.
- H1b1+) [HERINNERING] De poging wordt niet gediskwalificeerd bij het bereiken van de tijdslimiet, dit vanwege uitzonderingen voor 3x3x3 Meervoudig geblinddoekt (zie [Reglement A1a4](regulations:regulation:A1a4) en [Reglement A1a5](regulations:regulation:A1a5)).
- H1b1++) [AANVULLING] De judge kan de deelnemer toestaan om de poging onofficieel voort te zetten maar de poging moet eerst worden gestopt en beoordeeld geheel in overeenstemming met de Reglementen.
- H1d+) [VOORBEELD] Voorbeeld: Stel dat een deelnemer 10 puzzels probeert, het oplossen stopt met een tijd van 59:57 en twee tijdstraffen heeft. Het eindresultaat is 59:57 + 2*2 = 60:01 (zie ook [Reglement A1a5](regulations:regulation:A1a5)).
- H1d++) [VOORBEELD] Voorbeeld: Stel dat een deelnemer 10 puzzels probeert, de judge de deelnemer na 60 minuten stopt en de poging twee tijdstraffen heeft. Het eindresultaat is 60:00 + 2*2 = 60:04.
